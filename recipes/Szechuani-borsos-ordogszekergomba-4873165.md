---
title: "Szechuáni borsos ördögszekérgomba"
description: "Szechuáni borsos ördögszekérgomba"
mainImage: "/img/full/6b4512dc0340dc36270140cad8562209bd0000c1.jpg"
date: 2018-05-06
tags: recipes
layout: layouts/recipe.njk
---
                            
<p align="center"><a href="https://cookpad.com/hu/receptek/4873165-szechuani-borsos-ordogszekergomba" rel="Recipe source page"><img width="751" height="532" src="/img/full/6b4512dc0340dc36270140cad8562209bd0000c1.jpg"/></a></p>

## About
<p class="mb-sm">Az ördögszekérgomba új formában, különleges ízzel lep meg bennünket ma.</p>

> 40 perc, 4 adag 

## Ingredients
* **5 db** nagy, vastagtönkü laskagomba, (kb 1kg)
* **2 nagy csokor** zöld hagyma
* **5 gerezd** fokhagyma
* **5 cm** gyömbérgyökér
* **1 ek** szárított chilipaprika
* **30 db** szechuáni bors
* **2 dl** piritott földimogyoró
* **1 ek** szójaszósz

## Steps

1. A mogyorót nyersen szoktam megvenni és közepes hőmérsékleten, 30 perc alatt megpirítom. Így garantáltan nincs besózva, sem pedig olajjal befújva.
 
    <p><img width="320" height="256" align="left" src="/img/full/3c5ae4c4dcb3b8f882c7cdecae3a1e9d8ca7648c.jpg"/></p><div style="clear: both"/>

2. A gombát jól megmossuk. A vastagtönkű laskagomba igen alkalmas a stir fry ételek készítésére, megtartja a formáját, nem pépesedik el.
 
    <p><img width="320" height="256" align="left" src="/img/full/92018e9684e022227fdfc8838776d946d1b9390c.jpg"/></p><div style="clear: both"/>

3. Most kisebb kockákra vágom. Nagy halmaz lesz belőle, de felére fog csökkenni sütés közben.
 
    <p><img width="320" height="256" align="left" src="/img/full/eaf0fa67e984c0b38dd4728355a3992429057e54.jpg"/></p><div style="clear: both"/>

4. A füszereket is kikészítjük. Most chipotle chilipaprikával párosítottam a szechuáni borsot. A fekete, kis magvakat kiszedegethetjük, a rózsaszínes marad csak meg, ne rontsa az ízeket.
 
    <p><img width="320" height="256" align="left" src="/img/full/5fccbb4beb952aa3fec43acd7b1bc260adf5cdd3.jpg"/></p><div style="clear: both"/>

5. A szechuáni vagy sichuani bors illatos, leginkább a levendulához hasonlítható szájzsibbasztó, nyelvbizsergető, citrusos ízre emlékeztető fűszer. Ha chili paprikával együtt használjuk, valamelyest elveszi a chili csípősségét és még a paprika igazi zamatát is élvezhetjük. A szechuáni bors igazából nem is bors. Ha mégis helyettesítjük fekete borssal, az íze nem lesz ugyanaz. A mag körüli rózsaszínes, száraz héj az, amivel fűszerezünk. Kóstoljunk meg egyet, a hatás nem marad el! :) NAGYON finom.
 
    <p><img width="320" height="256" align="left" src="/img/full/c39a1146472d81b1c4e03b4bff19c002a07050fc.jpg"/></p><div style="clear: both"/>

6. A gyömbért és a fokhagymát pépesítjük. A zöldhagymát karikára vágjuk, kb. 4 pohárnyira van szükségünk. (1 pohár = 2,5 dl)
 
    <p><img width="320" height="256" align="left" src="/img/full/b58531541d028d318722aff5fd641ab6352b4d52.jpg"/></p><div style="clear: both"/>

7. A szecsuáni borsot és szárított chilit szárazon pirítjuk, amíg kiengedi az illatát.
 
    <p><img width="320" height="256" align="left" src="/img/full/6453765c94143cff407d8f04fe353a2cfb2dc045.jpg"/></p><div style="clear: both"/>

8. A gombát, olaj és víz nélkül, magas lángon kezdjük sütni, keveset mozgatva. Amikor levet ereszt, rádobom a pirított fűszert.
 
    <p><img width="320" height="256" align="left" src="/img/full/7fb651f2fc9a2a6185875658dd7f5ae366b74cbe.jpg"/></p><div style="clear: both"/>

9. Tovább sütöm a gombát, s mikor már nagyon kevés lé marad, rászórom a pépes fokhagymát és gyömbért, az egy kanál szójaszószt. Hozzáteszem a zöld hagymát, átforgatom és lassú lángra veszem a tüzet.
 
    <p><img width="320" height="256" align="left" src="/img/full/58c90ac7ac3df6eec6f3f84a281f4a44bc59ddf9.jpg"/></p><div style="clear: both"/>

10. Beleteszem a pirított mogyorót. Jól átkavarom, néhány percig még sütöm és készen is vagyunk.
 
    <p><img width="320" height="256" align="left" src="/img/full/fab3755b126027d251c0536c74e4b04f1b2bb1d6.jpg"/></p><div style="clear: both"/>

11. Az ördögszekérgomba új formában, különleges ízzel vonult be a receptjeim közé. Jó étvágyat kívánok ehhez a különleges ételhez!
 
    <p><img width="320" height="256" align="left" src="/img/full/ad038a85eff927345bde82d77132f08112e391be.jpg"/></p><div style="clear: both"/>

