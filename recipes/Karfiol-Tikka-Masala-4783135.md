---
title: "Karfiol Tikka Masala"
description: "Karfiol Tikka Masala"
mainImage: "/img/full/3492cf956ecffe0a58f6c331654b494bcc99b4df.jpg"
date: 2018-04-19
tags: recipes
layout: layouts/recipe.njk
---
                            
<p align="center"><a href="https://cookpad.com/hu/receptek/4783135-karfiol-tikka-masala" rel="Recipe source page"><img width="751" height="532" src="/img/full/3492cf956ecffe0a58f6c331654b494bcc99b4df.jpg"/></a></p>

## About
<p class="mb-sm">Valami miatt a családom még mindig görbe szemmel néz az okrára, a curry iránti szerelem viszont nagy lángokon lobog. Talán sikerül most becsempészni ezt az igen értékes zöldséget étrendünkbe. Hosszas búvárkodás után rájöttem, hogy a csirkés tikka masala receptek tömegében csupán egyetlen dolog a közös, az pedig a csirke. Így hát bátran lecseréltem a csirkét a karfiolra és ízesítettem a legjobb belátásom szerint, szem előtt tartva az indiai ízek csodálatos világát.</p>

> 1 óra, 6 adag 

## Ingredients
* **1 nagy fej** karfiol
* **1 nagy fej** vöröshagyma
* **4 gerezd** cikk fokhagyma
* **1 db** zöld jalapeno paprika
* **1 kg** laska gomba
* **1 db** nagy paradicsom
* **1 db** kisebb sonkatök
* **30 db** okra
* **1 db** konzerv teljes zsírtartalmú kókusztej vagy

kókuszkrém
* **2 púpozott teáksanál** garam masala por
* **1 evőkanál** curry fűszerkeverék por
* **2.5 cm** friss gyömbér

## Steps

1. A karfiolt rózsáira szedem és forró sütőben, 200 C fokon (375F) fél órág sütöm. Nem kell megpuhulnia, csak egy kis sült színt kap.
 
    <p><img width="320" height="256" align="left" src="/img/full/c98b0be73c02e37cd8102315dde799f19624e4a0.jpg"/></p><div style="clear: both"/>

2. A hagymát, fokhagymát apróra vágom, saját levében párolom.
 
    <p><img width="320" height="256" align="left" src="/img/full/8cb1fcae7cdce89ef7e044a291268174166b4fdf.jpg"/></p><div style="clear: both"/>

3. Míg párolódik a hagyma, a laska gombát kis darabokra, a sütőtököt néhány centis kockára vágom a paradicsommal együtt.
 
    <p><img width="320" height="256" align="left" src="/img/full/a5f4b0853dae5c0fa7d95d917af9f8cfc75a4957.jpg"/></p><div style="clear: both"/>

4. A gomba megy a hagymához, kis kockára vágott jalapeno paprikával együtt. Egy kis párolódás után hozzáteszem a paradicsomot.
 
    <p><img width="320" height="256" align="left" src="/img/full/637b0d922ec162927066cdc276d5dfb250c11e08.jpg"/></p><div style="clear: both"/>

5. Az okra egyik felét kis karikára, másik felét nagyobb darabokra vágom. Ha valamelyik szálkásabb lenne, amit onnan tudunk meg, hogy nehezebb elvágni, inkább vegyük ki, mert rontani fogja az étel minőségét, soha nem fog megpuhulni főzés közben.
 
    <p><img width="320" height="256" align="left" src="/img/full/13eb2167d53f1f3ff275ab732a7148a1e717cc82.jpg"/></p><div style="clear: both"/>

6. A hagymás gombához teszem a sütőtököt, fedő alatt félpuhára párolom. Ha kevés a leve, beleöntök egy kis vizet. Hozzáteszem az okrát.
 
    <p><img width="320" height="256" align="left" src="/img/full/64dd1ddd46774b188807673dd12803ab9e3b55ed.jpg"/></p><div style="clear: both"/>

7. A sült karfiolt is ugyanazzal a mozdulattal hozzáteszem. Felrázom a kókusz tejet, beleöntöm és beleszórom a fűszereket. Ha kókuszkrémet használok, most olvasztom bele.
 
    <p><img width="320" height="256" align="left" src="/img/full/70af147559391a8780b98153cee9ac1587487321.jpg"/></p><div style="clear: both"/>

8. A gyömbért először kis kockára aprítom, aztán beleteszem a fokhagymaprésbe, és belenyomom a fazékba.
 
    <p><img width="320" height="256" align="left" src="/img/full/afdc1aba33868b464acd305518f8789fbd3dd9c8.jpg"/></p><div style="clear: both"/>

9. Ízpróba következik, ha már jól összepárolódtak a zöldségek, ami nem több, mint tíz, max 15 perc.
 
    <p><img width="320" height="256" align="left" src="/img/full/b05adce4f58b7a378b065edfa5fbf7df57e3651b.jpg"/></p><div style="clear: both"/>

10. Mindjárt készen is vagyunk. :)) Ha pirosabb színre szeretnénk, tegyünk hozzá piros csemege paprikát, de ha extra csípősre szeretnénk, tegyünk hozzá piros chili paprikát.
 
    <p><img width="320" height="256" align="left" src="/img/full/4dc943b75cb2ed04fd30f7d2dc51e828f98ef925.jpg"/></p><div style="clear: both"/>

11. A garam masala fűszerkeverék alapanyaga: római kömény, szerecsendió, fekete bors, darabos fahéj, édeskömény, zöld kardamom, fehér mák, szegfűszeg, fekete kardamom, babérlevél, csillag ánizs, szerecsendió virág, indiai kapribogyó (marathi moggu).
 
    <p><img width="320" height="256" align="left" src="/img/full/7976baf6672b1f3a698393f2f57252aa3fdb6830.jpg"/></p><div style="clear: both"/>

12. Porrá darálva először egy csipetet kóstoljunk meg, az eldönti, mennyire fogjuk szeretni ezt az édeskés, csípős különlegességet, és tegyünk többet vagy kevesebbet a recept szerinti mennyiséghez képest.
 
    <p><img width="320" height="256" align="left" src="/img/full/8e8e266bc82bf2df51bc6fa1a01c4743af565e66.jpg"/></p><div style="clear: both"/>

