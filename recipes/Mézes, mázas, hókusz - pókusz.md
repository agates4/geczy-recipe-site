---
title: "Mézes, mázas, hókusz - pókusz"
description: "Mézes, mázas, hókusz - pókusz"
mainImage: "/img/full/e3340ab3a4782e081f6d50130096abc863f6141b.jpg"
date: 2017-12-22
tags: recipes
layout: layouts/recipe.njk
---
                            
<p align="center"><a href="https://cookpad.com/hu/receptek/3885090-mezes-mazas-hokusz-pokusz" rel="Recipe source page"><img width="751" height="532" src="/img/full/e3340ab3a4782e081f6d50130096abc863f6141b.jpg"/></a></p>

## About
Mennyei Mézes, mázas, hókusz - pókusz recept! A gyermekeim kis korukban a kókuszt pókusznak nevezték, számukra ez így érdekesebben  hangzott. A mézes zserbó illata gyermekkoromtól fogva a mai napig a karácsonyi meleg hangulatot jelenti számomra. Mindig nagy örömmel készülök a varázslathoz :) A hagyományos módon ugyan, de a tojás mellőzésével, a dara helyett tápiókával és sok kókusszal készítettem el egyik klasszikus régi süteményünket.

> 1 óra 

## Ingredients

A tésztához:
* **50 dkg** liszt
* **2 teáskanál** szódabikarbóna
* **25 dkg** méz
* **3 evőkanál** aquafaba (csicseriborsó főzőleve)
* **3 evőkanál** kókuszolaj
* **3 evőkanál** vegán vaj
* **3 evőkanál** instant kávé
* **3 evőkanál** forró víz a kávéhoz

A krémhez:
* **20 dkg** tapióka
* **1 liter** kartonos kókusztej
* **4 dl** teljes zsírtartalmú kókusztej
* **2 dl** kókuszkrém
* **2.5 dl** pirított cukormentes kókuszreszelék
* **2 teáskanál** vaníllia kivonat
* **2 evőkanál** kókuszcukor

A mázhoz:
* **2.5 dl** legalább 60%-os csokimorzsa
* **1 dl** növényi tej
* **1 evőkanál** kókuszolaj

## Steps

1. A tápióka gyöngyre ráöntöm a kókusztejet, állni hagyom, addig összekészítem a tésztát. Hamarabb megfő, kis szemű gyöngyöket választunk.
 
    <p><img width="320" height="256" align="left" src="/img/full/9b28bb11e2f59f8f51af875cf727b1a4e0a9b590.jpg"/></p><div style="clear: both"/>

2. Összeolvasztom a mézet, a vajat a kókuszolajjal, belekeverem a feloldott instant kávét.
 
    <div style="clear: both"/>

3. A lisztbe belekeverem a szódabikarbónát, beleöntöm a folyadékot és az aquafabát, ami nem más, mint a csicseriborsó főzésekor leszűrt tiszta lé. Összekeverem egy keverőlapáttal, lassú forgatással vagy kézzel. Kellemes, nem kemény és nem lágy, könnyen nyújtható tésztát kapunk. Két cipóra formázzuk és 2 vékony lapot nyújtunk belőle. A két lapot két 36 cm x 50 cm-es sütőlemezen sütöm, célszerű sütőpapírral kibélelni vagy eleve sütőpapíron kinyújtani. 10 perc alatt aranysárgára sül 200-on.
 
    <p><img width="320" height="256" align="left" src="/img/full/61a1951338a1ce04e0004fd88689590d7e0c7372.jpg"/></p><div style="clear: both"/>

4. Most érkeztünk el a hókusz- pókusz részhez :). A beáztatott tápiókát lassú tűzön sűrű kevergetéssel főzzük meg kb. 19 perc alatt, addig, amíg a fehér színű szemek színe meg nem változik. Hozzáöntjük a kókuszkrémet, a teljes zsírtartalmú egész doboz kókusztejet és a pirított kókuszreszeléket. Édesítjük a kókuszcukorral és ízesítjük a vaníliával. Állni hagyjuk, hogy hűljön és sűrűsödjön. Még langyosan a lapokat megtöltjük és lenyomkodjuk, hogy összeragadjanak a rétegek.
 
    <p><img width="320" height="256" align="left" src="/img/full/697184811032a2c24a56e5b3388f348fff6c3d55.jpg"/></p><div style="clear: both"/>

5. A mázhoz felforrósítom a növényi tejet és ráöntöm a csokira, a folyékony kókuszolajjal együtt. Ha nehezen olvadna, tegyük be 25 másodpercre a mikróba, keverjük meg egy kicsit. Ráöntjük a megtöltött lapok tetejére és egy éjszakán át hűtőben hagyjuk. Néhány óra múlva a lapok megpuhulnak és büszkén kínálhatjuk vendégeinknek ezt a mézes csokimázas kókuszos csodát.
 
    <p><img width="320" height="256" align="left" src="/img/full/24535fe85ac8ee7a1a81d7214f70d382b74096b8.jpg"/></p><div style="clear: both"/>

