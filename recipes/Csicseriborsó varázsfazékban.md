---
title: "Csicseriborsó varázsfazékban"
description: "Csicseriborsó varázsfazékban"
mainImage: "/img/full/46f2f34329012542bbe6fcf7117a2f7a3ce6b950.jpg"
date: 2018-04-30
tags: recipes
layout: layouts/recipe.njk
---
                            
<p align="center"><a href="https://cookpad.com/hu/receptek/4825626-csicseriborso-varazsfazekban" rel="Recipe source page"><img width="751" height="532" src="/img/full/46f2f34329012542bbe6fcf7117a2f7a3ce6b950.jpg"/></a></p>

## About
Mennyei Csicseriborsó varázsfazékban recept! Barna csicseriborsóból készült enyhén csípős curryt főzünk ma  kuktában. A kukta óriási előnye, hogy a főzési idő fantasztikusan lerövidül. A barna chana (csicseriborsó) curry észak Indiában népszerű étel, ezzel a recepttel most zsír vagy olaj, tejszín nélkül fogjuk elkészíteni.  A  barna csicseriborsó kisebb mint a megszokott világos krém színű csicseriborsó, és a héja is vastagabb, órákig kell főzni, mire megpuhul. Ezért vettem elő a varázsfazekamat.  Az én "varázsfazekam" az  Instant Pot igazi csodája, hogy főzhetünk benne lassan (slow cooker) vagy  gyorsan (pressure cooker - kukta), párolva vagy gőzölve - mindezt egy gombnyomásra, egyetlen főzőedényben. Csupán azt kell tudni, melyik gombot nyomjuk be :).

> 1 óra 

## Ingredients
* **1/2 kg** száraz barna csicseriborsó
* **2 l** víz az áztatáshoz
* **2 csokor** fodros levelű kél levél
* **3 teáskanál** római kömény, egész
* **3 db** közepes hagyma
* **6 db** közepes paradicsom
* **15** cikk fokhagyma
* **1 db** nagy zöld chili paprika
* **1 db** kb 8 cm-es gyömbér
* **1.5 l** viz a főzéshez
* **3 teáskanál** mangó por vagy citromlé
* **2 ek** darált koriander
* **2 teáskanál** garam masala
* **1.5 teáskanál** tört csípős paprika
* **1 teáskanál** turmeric

## Steps

1. A csicseriborsót leöblítem vízzel, majd beáztatom legalább 4 órára, vagy legjobb, ha egy teljes éjszakára.
 
    <div style="clear: both"/>

2. A fokhagymát, gyömbért és a zöld chili paprikát péppé darálom.
 
    <p><img width="320" height="256" align="left" src="/img/full/072aafbee33d1dac2d668acd5ded815146d6cad7.jpg"/></p><div style="clear: both"/>

3. Bekapcsolom az Instant Pot-ot saute, dinsztelö módra és beleteszem a köménymagot. Egy kicsit felpirítom, majd hozzáteszem a vöröshagymát és a fokhagymás pépet. Addig dinsztelem, amíg megtörik a hagyma színe.
 
    <p><img width="320" height="256" align="left" src="/img/full/35770e212d5e610f65366db9335fd0506fc15ea9.jpg"/></p><div style="clear: both"/>

4. Ráöntöm a kockára vágott paradicsomot és a fűszereket, tovább párolom még néhány percig.
 
    <div style="clear: both"/>

5. A beáztatott csicseriborsóról leöntöm azt a vizet, amiben ázott. A csicseriborsót beleöntöm a fazékba és felöntöm friss vízzel. Ha levesnek készítem, 1.5 l vízzel engedem fel, ha sűrűbbre szeretném főzni, akkor viszont csökkentsük a víz mennyiségét 1.1 literre. Ráteszem a fazékra a tetejét, lezárom.
 
    <p><img width="320" height="256" align="left" src="/img/full/743cd1d475803a4ea6d89af01e3ecb7c54128f47.jpg"/></p><div style="clear: both"/>

6. Átállítom a varázsfazekamat bab/chili főzési módra. Automatikusan beáll a gép 30 percre. A főzési idő után kb. 15-20 perccel, amikor a nagy gőzt lassan kiengedte, kinyitjuk a tetejét és ellenőrizzük az ízeket. Megnézzük, megfőtt-e a csicseriborsó. Ha megpuhult és az izével is elégedettek vagyunk, elkeverjük benne a mangó port vagy citrom levet. Ha még főnie kell, állítsuk be további 20 perc kuktai főzésre. Csak akkor tegyük bele a mangó port vagy a citrom levet, ha már a csicseriborsó megpuhult.
 
    <p><img width="320" height="256" align="left" src="/img/full/101fd71cd7f73b59d9d69b5a5585ea5e89445d81.jpg"/></p><div style="clear: both"/>

7. Amíg a csicseriborsó curry fő, a kél leveleket felaprítom és kevés vízben megpárolom kb. 10 perc alatt.
 
    <p><img width="320" height="256" align="left" src="/img/full/985fbd42233392fc801d992346d2f5cdc4313d26.jpg"/></p><div style="clear: both"/>

8. A párolt kél levelet belekavarom a megfőtt barna csicseriborsó currybe. Készen is vagyunk. Jó étvágyat kívánok ehhez a csodálatos ízű ételhez.
 
    <p><img width="320" height="256" align="left" src="/img/full/98ea3157fb5b9eb2c34a63a517ce506652f0aab8.jpg"/></p><div style="clear: both"/>

9. A garam masala fűszerkeverék alapanyaga: római kömény, szerecsendió, fekete bors, darabos fahéj, édeskömény, zöld kardamom, fehér mák, szegfűszeg, fekete kardamom, babérlevél, csillag ánizs, szerecsendió virág, indiai kapribogyó (marathi moggu).
 
    <div style="clear: both"/>

10. A mangó por vagy amchoor (aamchur) szárított éretlen, zöld mangóból készült porított citrusos ízű fűszer.
 
    <p><img width="320" height="256" align="left" src="/img/full/46b1e0c4e677b651091717065f9939df7ecda4ef.jpg"/></p><div style="clear: both"/>

