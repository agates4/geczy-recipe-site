---
title: "Zöld lencsés portobello raguleves"
description: "Zöld lencsés portobello raguleves"
mainImage: "/img/full/6b81ab4ca3e06fb7e7db76ed3c1ee17233678dda.jpg"
date: 2018-05-25
tags: recipes
layout: layouts/recipe.njk
---
                            
<p align="center"><a href="https://cookpad.com/hu/receptek/5020199-zold-lencses-portobello-raguleves" rel="Recipe source page"><img width="751" height="532" src="/img/full/6b81ab4ca3e06fb7e7db76ed3c1ee17233678dda.jpg"/></a></p>

## About
Mennyei Zöld lencsés portobello raguleves recept! A gombát sem lehet megunni, különösen, ha van hozzá egy kis újkrumpli és egy marék zöld lencse...

> 1 óra 

## Ingredients
* **1 db** nagy vöröshagyma
* **1 db** póréhagyma
* **4 db** halványító zeller
* **3 db** kicsi édes friss paprika
* **4 db** közepes paradicsom
* **3 db** sárgarépa
* **3 db** petrezselyem gyökér
* **4 db** portobello gomba
* **10 szál** káposzta, mángold vagy kel levél
* **1 db** nagy daikon retek
* **50 dkg** nagyon apró újkrumpli
* **1 ek** szárított gombás fűszerkeverék
* **2 teáskanál** chili paprika
* **1 ek** csemege piros paprikapor
* **2 teáskanál** garam masala
* **2.5 dl** főtt zöld lencse

## Steps

1. A vöröshagymát, paprikát, zellernyelet apró kockára vágom, dinsztelem.
 
    <p><img width="320" height="256" align="left" src="/img/full/015f36e60a93559bd04d46d3571d2eb17cea047a.jpg"/></p><div style="clear: both"/>

2. A halványító zeller igazán jó zamatossá teszi a levesünket.
 
    <p><img width="320" height="256" align="left" src="/img/full/8a965327381ae8575f9579c4fad383b7571fd7e3.jpg"/></p><div style="clear: both"/>

3. A paradicsomot nagyobb kockára vágom, hozzáteszem a hagymás alaphoz. Addig párolom, amíg egy jó sűrű szósz nem lesz belőle.
 
    <p><img width="320" height="256" align="left" src="/img/full/2574393728b31054cb718fa7069f2b343dfef6d4.jpg"/></p><div style="clear: both"/>

4. Míg készül a szósz, megtisztítom a zöld leveleket, kihúzom a középső vastag eret, felsodrom és felszeletelem.
 
    <p><img width="320" height="256" align="left" src="/img/full/19f7393e3e9c744fcdb0070e5d916ba41a65752d.jpg"/></p><div style="clear: both"/>

5. A retket kockára vágom.
 
    <p><img width="320" height="256" align="left" src="/img/full/1782d9a0db651268c926bfde47af767f5623aecb.jpg"/></p><div style="clear: both"/>

6. A gombát nagyobb darabokra szeletelem, a petrezselymet, sárgarépát, póréhagymát felkarikázom.
 
    <p><img width="320" height="256" align="left" src="/img/full/12ac2fb851d5628e3c4332acfff5c79b2da4f131.jpg"/></p><div style="clear: both"/>

7. Az apró kis újkrumplikat nem hámozom, nem szeletelem, egyben hagyom, jól megmosom.
 
    <p><img width="320" height="256" align="left" src="/img/full/e508dc126a2e1467e70797ff31f5a33579b82330.jpg"/></p><div style="clear: both"/>

8. A zöldségeket mind egyszerre beleteszem a paradicsomos szószos fazekamba, fűszerezem, jól átforgatom és felengedem vízzel. Annyi vizet öntök hozzá, hogy a zöldségek fölé menjen két ujjnyival. Rászórom a leveleket. Nem baj, hogy toronymagas lesz, mindjárt összefonnyad.
 
    <p><img width="320" height="256" align="left" src="/img/full/01eb489ea83ae7059f85331384fbbc9a4abc0147.jpg"/></p><div style="clear: both"/>

9. Felforralom a levest, majd alacsony lángon, fedő alatt puhára párolom.
 
    <p><img width="320" height="256" align="left" src="/img/full/a375f73f9ea02dca06bd4f8bb3383cb3eee84fcc.jpg"/></p><div style="clear: both"/>

10. A főtt zöld lencsét belekeverem és készen is vagyunk. Jó étvágyat kívánok ehhez az igazán ízletes tömény leveshez! :)
 
    <p><img width="320" height="256" align="left" src="/img/full/5ad9a9438dc0d71869ce4d4e2227528496be4360.jpg"/></p><div style="clear: both"/>

11. A garam masala fűszerkeverék alapanyaga: római kömény, szerecsendió, fekete bors, darabos fahéj, édeskömény, zöld kardamom, fehér mák, szegfűszeg, fekete kardamom, babérlevél, csillag ánizs, szerecsendió virág, indiai kapribogyó (marathi moggu).
 
    <div style="clear: both"/>

