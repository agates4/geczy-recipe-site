---
title: "Parázson sült padlizsánkrém"
description: "Parázson sült padlizsánkrém"
mainImage: "/img/full/5d4ff6585a285a26c3ade6c56cd4622e18f59cce.jpg"
date: 2018-05-28
tags: recipes
layout: layouts/recipe.njk
---
                            
<p align="center"><a href="https://cookpad.com/hu/receptek/5040119-parazson-sult-padlizsankrem" rel="Recipe source page"><img width="751" height="532" src="/img/full/5d4ff6585a285a26c3ade6c56cd4622e18f59cce.jpg"/></a></p>

## About
<p class="mb-sm">A padlizsánt minden változatban nagyon szeretjük, de nyomába sem léphet egyik változata sem a nyári, parázson sült változatának. Sok fűszerre nincs szükség: zamatossá a sült zöldségek teszik. Pirítóshoz, sült vagy párolt zöldséghez és a slambuchoz is kiváló! Mint mindenkinek, nekem is eredeti, saját recept alapján készül...:))</p>

> 1 óra, 6 adag 

## Ingredients
* **6 db** óriási nyers padlizsán
* **4 db** édes, húsos piros paprika, egészben
* **3 db** fekete paradicsom, vastagabb karikára szelve
* **1 db** zöld jalapeno paprika, egészben
* **2 db** nagy vöröshagyma, vastagabb karikára vágva
* **10** cikk fokhagyma
* **1 ek** édes piros paprika
* **ízlés szerint** só
* **ízlés szerint** bors

## Steps

1. A padlizsánt megmosom, szárazra törlöm és parázs fölé teszem. Többször forgatom, hogy egyenletesen süljön.
 
    <p><img width="320" height="256" align="left" src="/img/full/90dcd967e7035cffb37626349429052aedbe07e2.jpg"/></p><div style="clear: both"/>

2. Addig sütöm, amíg meg nem fonnyad és a héja jó sült, feketés szint nem kap. A családom igen jó kedvre derült, amikor látták, hogy végre odaégetek valamit, ugye, senki sem tökéletes...:) Ebben bizony igazuk van, de az nevet, aki utoljára nevet...:))
 
    <p><img width="320" height="256" align="left" src="/img/full/d9390f751b3e2dc788cb8f36dc24b8ad1005dc48.jpg"/></p><div style="clear: both"/>

3. Amelyik padlizsán már készen van, tegyük bele egy nagy edénybe. A megsült padlizsán tetejéről leszedegetem az égetett héjat, majd egy nagy kanállal kikanalazom a belsejét.
 
    <p><img width="320" height="256" align="left" src="/img/full/28f403ee575396c8bbfb3ef9033eae2f915be067.jpg"/></p><div style="clear: both"/>

4. Közben már a paprikákat, paradicsomot és a hagymát is sütöm, amint felszabadul egy kis hely a rácson. A megsült paprikáról lehúzom a héjat és a padlizsánnal együtt egy szűrőtálban hagyom, hogy lecsepegjen a leve.
 
    <p><img width="320" height="256" align="left" src="/img/full/fe6f681af58451e0b732c1868e7721ede29b4202.jpg"/></p><div style="clear: both"/>

5. A paradicsom alatt a fólián néhány kisebb lyukat vágok a kés hegyével, és addig sütöm, amíg teljesen összetöttyen.
 
    <p><img width="320" height="256" align="left" src="/img/full/be86cb476e66c6949541fc3c06bebd6c1566bbcf.jpg"/></p><div style="clear: both"/>

6. Míg a padlizsánnal bibelődök, a hagyma és fokhagyma is megsül. Szép karamelles szint kap. A fóliát nem fújom be semmivel és olajjal sem kenem be. A zöldségek sülés közben levet engednek, majd hűlés közben a becsomagolt zöldek párájától szépen leválnak az alufóliáról.
 
    <p><img width="320" height="256" align="left" src="/img/full/51c0187ceeb75da6af476d81c7d82e96bcde4610.jpg"/></p><div style="clear: both"/>

7. Minden hozzávalót beleteszek egy turmix gépbe és néhány másodperces le-felkapcsolással összeturmixolom krémmé. Jó étvágyat kívánok nektek is ehhez a felfrissítő finomsághoz.
 
    <p><img width="320" height="256" align="left" src="/img/full/e05f4c123d7b5743040158f144dfd047ddb8d101.jpg"/></p><div style="clear: both"/>

