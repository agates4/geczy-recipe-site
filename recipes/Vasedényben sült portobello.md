---
title: "Vasedényben sült portobello"
description: "Vasedényben sült portobello"
mainImage: "/img/full/1efaaf35e70e0128a7438801bdfc6c8115f2098f.jpg"
date: 2018-04-15
tags: recipes
layout: layouts/recipe.njk
---
                            
<p align="center"><a href="https://cookpad.com/hu/receptek/4762191-vasedenyben-sult-portobello" rel="Recipe source page"><img width="751" height="532" src="/img/full/1efaaf35e70e0128a7438801bdfc6c8115f2098f.jpg"/></a></p>

## About
Mennyei Vasedényben sült portobello recept! A portobello húsos kalapja miatt kiválóan alkalmas a sütésre. Vannak, akik szeretik kiszedni a kalap alatti lemezeket, hogy ne színezze el a vele együtt készült más zöldségeket. Én szeretem meghagyni úgy, ahogyan van, annál is inkább, mert a friss ropogós cremini, tömzsi kis  barna gomba éppen úgy színezi az ételt, mint a nagy kalapos portobello. A sütőben egy fél óra múlva már tudjuk, helyesen válogattuk össze a fűszereket... Csodálatos illat járja be a konyhát!

> 90 perc 

## Ingredients
* **25 dkg** cremini gomba
* **25 dkg** portobello gomba
* **1.25 dl** száraz vörösbor
* **2 db** jalapeno zöld paprika
* **40 dkg** vöröshagyma
* **10 gerezd** fokhagyma
* **80 dkg** bébi rózsakrumpli, héjastól
* **6 db** nagy sárgarépa nagyobb darabokra vágva
* **1 l** zöldséges alaplé
* **3 ek** liszt
* **2 db** rozmaring ág
* **8 db** kakukkfű ágacska
* **1 ek** morzsolt bazsalikom
* **1 ek** morzsolt zsálya
* **1 ek** porított, szárított gomba
* **ízlés szerint** frissen tört bors

## Steps

1. A gombát kb. fél cm vastag szeletekre vágjuk.
 
    <p><img width="320" height="256" align="left" src="/img/full/2c54b15054868a4f550802e529d9c49b0713b93b.jpg"/></p><div style="clear: both"/>

2. Egy öntöttvas edénybe beletesszük a vörös bort, felhevítjük. (Bármennyire is csábító, hogy többet zuditsunk bele, mint bö 1 dl, tartsuk szem előtt, csak ízesítünk...:)
 
    <p><img width="320" height="256" align="left" src="/img/full/44275c622778f570914f31a7b4d3c3fdb6c462bb.jpg"/></p><div style="clear: both"/>

3. A felmelegített borba beleszórjuk a felszeletelt gombát. Jól átforgatjuk, mikor barnulni kezd, félretesszük, a levét leöntjük egy serpenyőbe, felhasználjuk a szószhoz.
 
    <p><img width="320" height="256" align="left" src="/img/full/e98c23ab2d763d3efd05a2e82155613fe2c5fee0.jpg"/></p><div style="clear: both"/>

4. A hagymát vékonyan felkarikázzuk, a fokhagymát présen átnyomjuk.
 
    <p><img width="320" height="256" align="left" src="/img/full/9a58b3683baeb33bc505c584f485289c439b2e30.jpg"/></p><div style="clear: both"/>

5. A jalapeno paprikát hosszában kettévágjuk, magját kiszedjük, még egyszer elfelezzük és kis darabokra vágjuk. Ha érezni akarjuk csipősségét, az egyik paprikát belsejével együtt daraboljuk fel.
 
    <p><img width="320" height="256" align="left" src="/img/full/963100097ecc5decd3632a11138dfbeb90e42f73.jpg"/></p><div style="clear: both"/>

6. A hagymát, fokhagymát, jalapeno paprikát megdinszteljük, a gomba levéből pár kanállal rálocsolunk. Mikor már kezd karamellizálódni, barnulni, félretesszük.
 
    <p><img width="320" height="256" align="left" src="/img/full/01451d25ec9adc20e7bae3b7a9500aacf9c1494c.jpg"/></p><div style="clear: both"/>

7. A vaslábasba beletesszük a vörös borral ízesített gombát, karamellizált hagymát. Rádobjuk a rozmaringot és a kakukkfüvet.
 
    <p><img width="320" height="256" align="left" src="/img/full/973258ba016b8c48739d0dc742b7792097d7a2c9.jpg"/></p><div style="clear: both"/>

8. Rászórjuk a sárgarépát. A sárgarépa lehet egyszínű vagy szivárvány színű. Azért választom inkább a vegyes színűeket, mert zamatosabb lesz az íze együtt.
 
    <p><img width="320" height="256" align="left" src="/img/full/731fde421bf2068f870efee646aa70b1af8ad4c4.jpg"/></p><div style="clear: both"/>

9. A szószhoz a leszürt gombalét felvegyitjük a zöldséges alaplével ugy, hogy összesen maximum 1 l vagy legkevesebb legyen. Pár kanál lisztet a száraz serpenyöben egy kicsit megpiritok és lassan felengedem a zöldséges lével. Ha nagyon sürünek találnánk, még egy kis vizet vagy zöldséges alaplét öntsünk hozzá.
 
    <p><img width="320" height="256" align="left" src="/img/full/7f963ecac537ae9dcb01599074743fea145599de.jpg"/></p><div style="clear: both"/>

10. Beleszórom a fűszereket, ráhintek egy kis frissen tört borsot. Tovább fokozhatjuk az ízeket szárított, porrá tört gombával. A szárított gombát egyszerűen ledarálom, és így szórom az ételbe. A szósz éppen csak egyet rottyan, készen is vagyunk. Ellenőrizzük az ízeket és pótoljuk fűszerekkel, ha szükséges.
 
    <p><img width="320" height="256" align="left" src="/img/full/e8e2bb0bc4e4b5b844db6b04e81a873834847263.jpg"/></p><div style="clear: both"/>

11. A lábasunkban eligazgatjuk a negyedekre vágott burgonyát és ráöntjük a szószt.
 
    <p><img width="320" height="256" align="left" src="/img/full/ea27a739a2222b850ff48acb32fb7bb87f77c673.jpg"/></p><div style="clear: both"/>

12. A vasedényre rátesszük a tetejét és előmelegített sütőben 350F/180 C fokon 1 óra alatt megsütjük. Ha kevesebb levet szeretnénk, 1 óra múlva vegyük le az edény tetejét és még egy fél órára hagyjuk a sütőben.
 
    <p><img width="320" height="256" align="left" src="/img/full/962a4358fa9d6cce041f935a988b10071bd1dc68.jpg"/></p><div style="clear: both"/>

13. Készen is vagyunk!
 
    <p><img width="320" height="256" align="left" src="/img/full/73e4c0beaafdae6de0f5d798e033b57e1d379425.jpg"/></p><div style="clear: both"/>

14. A konyhaablakomban évelő fűszereket növesztgetek. A kakukkfüvek közül a citromos fajtát szeretem a legjobban. Egy kis frissen tört ágacskával tálalom ezt a különleges ízű egytálételt.
 
    <p><img width="320" height="256" align="left" src="/img/full/79836689db4940ea0a555ec77b164fe4129dec62.jpg"/></p><div style="clear: both"/>

