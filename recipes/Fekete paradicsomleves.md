---
title: "Fekete paradicsomleves"
description: "Fekete paradicsomleves"
mainImage: "/img/full/18c8ccfab4a229499cf36be312a4443bd2d9aa15.jpg"
date: 2020-08-17
tags: recipes
layout: layouts/recipe.njk
---
                            
<p align="center"><a href="https://cookpad.com/hu/receptek/13436811-fekete-paradicsomleves" rel="Recipe source page"><img width="751" height="532" src="/img/full/18c8ccfab4a229499cf36be312a4443bd2d9aa15.jpg"/></a></p>

## About
Mennyei Fekete paradicsomleves recept! A fekete paradicsom nagyon hasonlít a közönséges paradicsomra, de a színe és az íze nagyon más. Rendkívül ízletes paradicsomféle, finomabb és zamatosabb a szokványos fajtáknál. Roppant nagy előnye szemben a piros paradicsommal, hogy az érési folyamat bármely fázisában fogyasztható, akkor is ízletes amikor még nincs megérve. Ahogyan érik, úgy mélyül a színe és egyre lédúsabb lesz. A levesemben vegyesen jut mind a keményebb, a kevésbé érettből mind pedig a lédúsabból, ahogyan leszedem a bokrokról. Csodálatosan ízes, zamatos lesz a leves tőle, a kiegészítő paszternák és cukkini pedig selymesen sűrűvé teszi. Vaslábasban szeretem elkészíteni ezt a levest, rétegesen rakom bele a hozzávalókat, ráteszem a tetejét és akkor se ki se be, minden íz és folyadék szépen megmarad, nem szükséges hozzá vizet sem önteni. Lássunk is hozzá...

> 1 óra 

## Ingredients
* **15 db** fekete paradicsom
* **4 db** lila hagyma
* **16 db** kis édes paprika
* **1 db** hüvelykujjnyi gyömbér
* **3 db** kisebb paszternák
* **3 db** sárgarépa
* **1 db** bébi cukkini
* **4 db** húsos zellernyél
* **2.5 dl** szárított görögszéna levél
* **1 teáskanál** garam masala
* **ízlés szerint** só

## Steps

1. A gyömbért megtisztítom, kisebb kockára vágom. A paprikák végeit levágom, felnegyedelem. Beleteszem a lábasba és lassú tűzön egy kicsit megpirítom a gyömbérrel és fokhagymával együtt.
 
    <p><img width="320" height="256" align="left" src="/img/full/361a0e0120aa42474f0f1fdf9996be5c2e7a5b9f.jpg"/></p><p><img width="320" height="256" align="left" src="/img/full/3d1d1723b3316d59ca82ac89318eae8bb6dbdd99.jpg"/></p><p><img width="320" height="256" align="left" src="/img/full/e63687ab44104600fdf0ff42f9492c60e5ad5828.jpg"/></p><div style="clear: both"/>

2. A a paradicsomokat száraitól megtisztítom és negyedekbe vágom a zöldes részével együtt. Ráteszem a paprikára.
 
    <p><img width="320" height="256" align="left" src="/img/full/50ecebe630ae1ce4a7da2db281f06fd46ee501c6.jpg"/></p><p><img width="320" height="256" align="left" src="/img/full/22cffb3c0ab549f34a82f5d01df0801e3a7cca57.jpg"/></p><div style="clear: both"/>

3. A lila hagymát kisebb hasábokra vágva beleteszem a lábasba. A paradicsom másik felét szintén negyedekbe vágva a hagymára teszem.
 
    <p><img width="320" height="256" align="left" src="/img/full/a6e07c546253108b27abf78541883abb89106575.jpg"/></p><p><img width="320" height="256" align="left" src="/img/full/5f8d52dd46c213b5ada22fc1a631a10462f0e1e8.jpg"/></p><p><img width="320" height="256" align="left" src="/img/full/5d5f033057922e493067f03b51bf94b3f646c666.jpg"/></p><div style="clear: both"/>

4. Egy kicsit összerázom és lassú tűzön fedő alatt párolom.
 
    <p><img width="320" height="256" align="left" src="/img/full/f2f7222de96934312fd83a1234678feac2aefc78.jpg"/></p><p><img width="320" height="256" align="left" src="/img/full/26a40bb79d188e18ab33ffc048039b0533f09e5e.jpg"/></p><div style="clear: both"/>

5. Közben a maradék zöldségeket is megtisztítom. Ekkor már a paradicsom levet engedett, a zöldségeket hasábokra vágva belenyomogatom a paradicsom közé.
 
    <p><img width="320" height="256" align="left" src="/img/full/68c38cca639a6ff3b1e4005b272ece34bc47b521.jpg"/></p><p><img width="320" height="256" align="left" src="/img/full/d7dd82e4dae86dc37f14c4e2c98066f496f43d0b.jpg"/></p><p><img width="320" height="256" align="left" src="/img/full/9e7512562bf0fcde93761e156fe5f4f1327d3093.jpg"/></p><div style="clear: both"/>

6. Végül a kis cukkini következik szintén hasábra vágva. Fedő alatt párolom tovább, amíg teljesen meg nem puhult minden zöldség és a paradicsom is alaposan összezuhant.
 
    <p><img width="320" height="256" align="left" src="/img/full/496190f144099fe901c241f0cfd83b3bd02a2a7f.jpg"/></p><p><img width="320" height="256" align="left" src="/img/full/0f3757e8636568385246b60e10edee91cb009981.jpg"/></p><div style="clear: both"/>

7. Összeturmixolom az egész levest.
 
    <p><img width="320" height="256" align="left" src="/img/full/7ff772cefd50603d66acc0c7d1c212851890b290.jpg"/></p><div style="clear: both"/>

8. Az összeturmixolt levest visszaöntöm a fazékba, felfőzöm és két félmaréknyi, morzsolt, szárított görögszéna levelet kavarok bele. Ízesítem sóval és egy teáskanál garam masalával, amitől enyhén csípős lesz íze.
 
    <p><img width="320" height="256" align="left" src="/img/full/72db4d538812ef09ff881abf6b3c24fbe61e90bd.jpg"/></p><div style="clear: both"/>

9. Összekevergetem, néhány percig rotyogtatom és készen is vagyunk. Jó étvágyat kívánok nektek is :)) Sajtos-mézes francia fougasse-val fölséges...
 
    <p><img width="320" height="256" align="left" src="/img/full/1478716521ddde130adf5672644e0c6e00e50782.jpg"/></p><p><img width="320" height="256" align="left" src="/img/full/a19449cba63dce26c9edeb88ffde7d07627f78be.jpg"/></p><div style="clear: both"/>

