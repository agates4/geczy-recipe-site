---
title: "Paradicsomos lima bab pirított hagymával"
description: "Paradicsomos lima bab pirított hagymával"
mainImage: "/img/full/e8879a5aee94fb0df57a47815d6aabda76f49c74.jpg"
date: 2018-07-05
tags: recipes
layout: layouts/recipe.njk
---
                            
<p align="center"><a href="https://cookpad.com/hu/receptek/5285845-paradicsomos-lima-bab-piritott-hagymaval" rel="Recipe source page"><img width="751" height="532" src="/img/full/e8879a5aee94fb0df57a47815d6aabda76f49c74.jpg"/></a></p>

## About
Mennyei Paradicsomos lima bab pirított hagymával recept! Ezt az óriási szemű, fehér lima paszulybabot vajbabnak is hívják, ami híven a nevéhez, mint a vaj, úgy olvad a szájban. Paradicsomos szószt kapott most és sok-sok pirított hagymát a változatosság kedvéért. A varázsfazekamban szeretem főzni, az instant pot-ban, lassú főzési módra állítva. Igaz ugyan, hogy majdnem egy napon át főzöget, de semmi tennivaló nincs vele és a nyár közepén sem fűti fel a lakást...

> fél óra+főzési idő 

## Ingredients

A paradicsomos babhoz:
* **1/2 kg** száraz lima bab
* **2 fej** nagy vöröshagyma
* **1 fej** fokhagyma
* **7.5 dl** paradicsomszósz
* **2.5 dl** víz
* **1 db** kaliforniai paprika
* **1 ek** pirospaprika
* **2 tk** garam masala (fűszerkeverék)
* **ízlés szerint** törött bors
* **2 ek** szárított oregánó

A pirított hagymához:
* **6 db** vöröshagyma

## Steps

1. A fehérbabot jól megmosom és legalább egy éjszakán át beáztatom.
 
    <p><img width="320" height="256" align="left" src="/img/full/53dd58c092ba6e8a3f93c896364182cbe9b27731.jpg"/></p><div style="clear: both"/>

2. Saját készítésü fagyasztott szószomat fél pohár vízen, lassú tűzön kiengedem.
 
    <p><img width="320" height="256" align="left" src="/img/full/86d55fbf63b120e9871e31eda1c4195bfde8310c.jpg"/></p><div style="clear: both"/>

3. Hagymát, fokhagymát apróra vágva dinsztelem az instant pot dinsztelő módján, fedő nélkül.
 
    <p><img width="320" height="256" align="left" src="/img/full/bff6b5e5ea43697205eff1bf8080a4394a0bdc96.jpg"/></p><div style="clear: both"/>

4. A saute gombot nyomom be és 6 percre állítom az időzítőt.
 
    <p><img width="320" height="256" align="left" src="/img/full/230227e954d973c78c8de9aa5be592d12c1bc3a7.jpg"/></p><div style="clear: both"/>

5. Folytatom a dinsztelést az apróra vágott kaliforniai paprikával.
 
    <p><img width="320" height="256" align="left" src="/img/full/aa27da1f2281800bcf96a9aca5c7690c8541212a.jpg"/></p><div style="clear: both"/>

6. Felengedem a paradicsomszósszal és a vízzel.
 
    <p><img width="320" height="256" align="left" src="/img/full/41ee351f481abf6d3a9ef27b0614983e28cd88cb.jpg"/></p><div style="clear: both"/>

7. Beleteszem a beáztatott és leszűrt lima babot, lezárom az edény tetejét.
 
    <p><img width="320" height="256" align="left" src="/img/full/f7e9d382bf8bc22e94f15938638c6e3000b2d88b.jpg"/></p><div style="clear: both"/>

8. Beállítom 6 órára a slow cooker, vagyis a lassú főző módot és átállítom a normálisnál magasabb fokozatra.
 
    <p><img width="320" height="256" align="left" src="/img/full/1807af07dfe873fd2fa5ed9d423cb5314d538e5a.jpg"/></p><div style="clear: both"/>

9. A hagymát vékony karikákra vágom és olaj nélkül szép pirosra sütöm.
 
    <div style="clear: both"/>

10. Az idö leteltével bekukkantok a fedő alá és ha már megpuhult a bab, készen is vagyunk. Pirított hagymával tálalom.
 
    <p><img width="320" height="256" align="left" src="/img/full/cf10704735b49f6538aec55bd1e59b1058c01145.jpg"/></p><div style="clear: both"/>

11. Ha házi készitésü paradicsomszósszal készítem a babot, nem használok sok fűszert hozzá, mert már a szószban benne van minden. A Gyömbéres paradicsomkrémleves receptje szerint készítem el a szószt, annyi különbséggel, hogy nem öntök hozzá vizet és diót, édesköményt nem teszek bele. Majd ezt a sűrű krémlevest kis adagokban lefagyasztom.
 
    <div style="clear: both"/>

