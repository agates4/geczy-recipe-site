---
title: "Okrás sült karfiol"
description: "Okrás sült karfiol"
mainImage: "/img/full/9086c3fe7c7a783d3fbd4f970e053b359d467851.jpg"
date: 2018-06-15
tags: recipes
layout: layouts/recipe.njk
---
                            
<p align="center"><a href="https://cookpad.com/hu/receptek/5162290-okras-sult-karfiol" rel="Recipe source page"><img width="751" height="532" src="/img/full/9086c3fe7c7a783d3fbd4f970e053b359d467851.jpg"/></a></p>

## About
Mennyei Okrás sült karfiol recept! Sikerült az okrát megszelídíteni egy roppant egyszerű trükkel:  zöld citrom levét kell rácsepegtetni főzés közben, és az elveszi a nyálkásságát.  A kale vagy kél, igaz ugyan, hogy hasonlít a kelkáposzta nevére, de nem kelkáposzta, viszont rokonságban van vele.  A dinoszaurusz vagy fekete kél, a fodros levelű vagy a vörös orosz fajta, mind nagyon könnyen megterem a saját kiskertünkben is . Csak jót tudok róla mondani :). Rendkívül egészséges  kiegészítője étrendünknek. Szeretem felhasználni levesbetétnek, chipsnek, gyümölcsös italokhoz vagy ,mint ebben a receptben körítésként a sült karfiol mellé.

> 1 óra 

## Ingredients
* **1 kis fej** karfiol
* **30 dkg** zöld jackfruit
* **1 tk** olívaolaj
* **1 teáskanál** curry
* **30 dkg** barna csiperke
* **30 dkg** okra
* **1/2 ek** key lime leve
* **1 ek** zöldséges füszerkeverék
* **1 ek** curry

A zöld körethez:
* **2 csokor** fodros kél vagy mángold
* **1.5 dl** zöldséges alaplé vagy sárgarépalé
* **ízlés szerint** szárított fokhagyma
* **ízlés szerint** bors

A tálaláshoz:
* **4 db** kisebb friss paradicsom karikára vágva

## Steps

1. Az okra végeit levágom és kisebb karikákra vagy darabokra szeletelem. A magját benne hagyom. Csak arra figyeljünk, hogy a kés könnyedén vágja, ha nagyon rá kell nyomni, biztosak lehetünk benne, hogy fás és elrontja az ételünket. Ha elfásodott, nem fog megpuhulni főzés közben sem. Inkább fiatal hajtásokat, kisebbeket válasszunk. Nyersen salátákhoz is kiváló.
 
    <p><img width="320" height="256" align="left" src="/img/full/dc02271daed50410912d9d673f75aadb58069170.jpg"/></p><div style="clear: both"/>

2. A gombát megtisztítom és apró kockára vágom, mint ahogyan a hagymát szoktam. Ha fás a tönkje, ne használjuk fel, törjük ki. Rontja az ételünk minőséget még akkor is, ha nagyon apróra vágjuk.
 
    <div style="clear: both"/>

3. A karfiolt szeletekre vágom és a zsenge zöld jackfruittal együtt beleteszem egy nyeles edénybe. 1 teáskanál olajjal átforgatom, ráteszem a fedőt és közepes lángom sütöm. Közben már pára keletkezik a fedő alatt. Amikor már látom, hogy a szélek kezdenek barnulni, megforgatom. Egy újabb tíz perc, míg szépen megpirul, majd hozzáteszem az okrát és a kis darabokra vágott gombát.
 
    <p><img width="320" height="256" align="left" src="/img/full/ddc560e58e25f96673ba63d41f70a72388079021.jpg"/></p><div style="clear: both"/>

4. Még mielőtt összeforgatnám az okrát a karfiollal, rácsepegtem a zöld citrom levét, ez elveszi az okra ragacsosságát.
 
    <p><img width="320" height="256" align="left" src="/img/full/21559705cd3f0ae7e0cc68ce0cac9df15a4ad9f6.jpg"/></p><div style="clear: both"/>

5. Hozzáöntök 1-1.5 dl zöldséges alaplét, ráteszem a fedőt és még kb 10 percig párolom. A jackfruitot széthúzom villával. Ha jackfruit nem elérhető, helyettesítsük még több karfiollal. Készen is vagyunk.
 
    <p><img width="320" height="256" align="left" src="/img/full/05d3977d09b245c2846e41732a691926883b0a7f.jpg"/></p><div style="clear: both"/>

6. A zöld leveleket felszeletelem és kevés vízen fedő alatt 15 perc alatt megpárolom. Ízesítem egy teáskanál curryvel, borssal, egy csipet szárított fokhagymával.
 
    <p><img width="320" height="256" align="left" src="/img/full/b122bf7c4f8932a3dde3c585144b53aa84381913.jpg"/></p><div style="clear: both"/>

7. Frissen szelt paradicsom karikákkal tálalom. Legyetek ma is a vendégeim! :)
 
    <p><img width="320" height="256" align="left" src="/img/full/e7fee9217016cda96082c40a95a6d972ad87a8d9.jpg"/></p><div style="clear: both"/>

