---
title: "Nagymama Vásárhelyi túrós lepénye"
description: "Nagymama Vásárhelyi túrós lepénye"
mainImage: "/img/full/0ac63c76e9cb635511385dd8f884f141a5ad6ac1.jpg"
date: 2020-08-17
tags: recipes
layout: layouts/recipe.njk
---
                            
<p align="center"><a href="https://cookpad.com/hu/receptek/12580764-nagymama-vasarhelyi-turos-lepenye" rel="Recipe source page"><img width="751" height="532" src="/img/full/0ac63c76e9cb635511385dd8f884f141a5ad6ac1.jpg"/></a></p>

## About
Mennyei Nagymama Vásárhelyi túrós lepénye recept! Az egész világon sehol máshol nem készítik ezt a fajta túrós lepényt, csak Hódmezővásárhelyen. Nincs is semmi másnak olyan íze, mint amit Nagymama sütött a kemencében, természetesen saját receptje alapján. Sajnos nem láttam, hogyan készül,  csak azt, ahogyan kiveszi a kemencéből és az asztalra teszi. De ettem bizony, nem is keveset, hol cukrosan, hol cukor nélkül, egyiket a másik után, mert akkor még nem számított semmi sem, csak a csodás  ízek és illatok. A világ bármely pontjára is visz életünk útja, ezeket az ízeket és illatokat egy életen át magunkkal visszük... A receptet Édesanyám írta le pontról pontra, ahogyan Nagymama készítette az ő gyermekkorában.

> 90 perc 

## Ingredients

Az alaphoz
* **50 dkg** liszt
* **20 dkg** vaj
* **2.5 dkg** friss élesztő
* **0.5 dl** víz az élesztőhöz
* **1 kávéskanál** só

kb 1.5 dl viz az összegyúráshoz

A töltelékhez
* **1 kg** friss tehéntúró
* **1 db** tojás
* **4-5 evőkanál** rétesliszt
* **csipet** só

A tetejére
* **2 dl** tejföl
* **1** tojás

## Steps

1. Az élesztőt felfuttatjuk. A vajat elmorzsoljuk a lisztben, hozzáadjuk az élesztőt, sót és csupán annyi vizet, hogy könnyen kezelhető, lágy tésztát kapjunk. Kezdjük a viz felével és apránként adjunk hozzá vizet, ha szükséges.
 
    <p><img width="320" height="256" align="left" src="/img/full/94543557f9f193e5ef5db1e682f0fd914d0e995c.jpg"/></p><p><img width="320" height="256" align="left" src="/img/full/b42e574399557a0ff74f9646726681fecf7b852f.jpg"/></p><p><img width="320" height="256" align="left" src="/img/full/36af7259edbf9011efe057c9147cf73977b6793e.jpg"/></p><div style="clear: both"/>

2. A jól kidolgozott tésztát lefedve pihentetjük egy fél órán át.
 
    <p><img width="320" height="256" align="left" src="/img/full/2990ccd9e51e60cde3a765bc780b4bb0f5891033.jpg"/></p><p><img width="320" height="256" align="left" src="/img/full/d35e6f5199d15b5501b543a184a0f773398a148c.jpg"/></p><div style="clear: both"/>

3. Újból átgyúrjuk a tésztát, majd vékonyan elnyújtjuk a tepsibe úgy, hogy kis szélét hagyjunk körben a tepsi oldalán.
 
    <p><img width="320" height="256" align="left" src="/img/full/e00550e71078fb163d16a8c950d4ef64bb7308c9.jpg"/></p><p><img width="320" height="256" align="left" src="/img/full/83f61db0db801dccad144e4c69e3f79280b93482.jpg"/></p><p><img width="320" height="256" align="left" src="/img/full/5291330c0f7d9b006ce97ecd7955241efbe13a02.jpg"/></p><div style="clear: both"/>

4. A töltelékhez való anyagokat kikavarjuk.
 
    <div style="clear: both"/>

5. A túrótölteléket szép egyenletesen elterítjük a tészta tetején.
 
    <div style="clear: both"/>

6. A tejfölben elkavarjuk a tojást, rásimítjuk a túró tetejére. A tészta széleit ráhajtjuk a tejfölös túróra körben a tepsi minden oldalán.
 
    <p><img width="320" height="256" align="left" src="/img/full/5384789040dfc7dcc3473ec80a744a0d66e06d35.jpg"/></p><p><img width="320" height="256" align="left" src="/img/full/126bb47117bfb20c7d58801bfbf248d90b153970.jpg"/></p><div style="clear: both"/>

7. 190C-375F-ra.előmelegített sütőben 35-40 perc alatt szép pirosra sütjük.
 
    <p><img width="320" height="256" align="left" src="/img/full/62263fd937cee6fe2ff7a0955057afeab0dfc59d.jpg"/></p><p><img width="320" height="256" align="left" src="/img/full/a25876ccb317d8304efac713c2cd124bb204d735.jpg"/></p><div style="clear: both"/>

8. A kisült lepény felére kristálycukrot szórunk. Még langyosan felszeleteljük. A fenti képen Édesanyám eredeti lepénye látható. Ennek a lepénynek bizony nincs párja!!! :))
 
    <p><img width="320" height="256" align="left" src="/img/full/1b474c6756e0e921f4a70d7b30851c46003aabdb.jpg"/></p><p><img width="320" height="256" align="left" src="/img/full/297c4172934d243bd252df66d00267f9425397c7.jpg"/></p><div style="clear: both"/>

