---
title: "Csokoládés,  málnás gesztenye torta"
description: "Csokoládés,  málnás gesztenye torta"
mainImage: "/img/full/c93eb0cea4322362a9257a2c9403f61ea726352e.jpg"
date: 2017-12-27
tags: recipes
layout: layouts/recipe.njk
---
                            
<p align="center"><a href="https://cookpad.com/hu/receptek/3915761-csokolades-malnas-gesztenye-torta" rel="Recipe source page"><img width="751" height="532" src="/img/full/c93eb0cea4322362a9257a2c9403f61ea726352e.jpg"/></a></p>

## About
<p class="mb-sm">Sem a tortalapban sem pedig a krémben tojás vagy tejtermék nincsen, mégis valami különlegessé válik a gesztenye íze néhány szem friss málnától és a csokoládé krémtől. A mi családunk számára ez a karácsonyi és új évi sütemény, amit az év bármelyik napján szívesen elkészítek.  A nyers egész gesztenyét hagyományos módon megfőzöm, megtisztítom, ledarálom, aztán lefagyasztom a fölösleget.</p>

> 1 óra, 1 db 23-es torta 

## Ingredients

A tortalapokhoz:
* **130 g** finomliszt
* **120 g** teljes kiörlésü finomitott liszt
* **21 g** kukoricakeményitö
* **62 g** cukormentes kakaópor
* **100 g** kókuszcukor vagy organikus finomra darált cukor
* **10 g** sütöpor
* **10 g** szódabikarbóna
* **2 csipet** fahéj
* **240 ml** cukormentes, teljes zsiradékú konzerv kókusztej
* **240 ml** növényi tej
* **240 ml** juharszirup
* **10 ml** vanilia kivonat
* **10 ml** alma ecet

A csokikrémhez:
* **2.5 dl** 60%-os csokimorzsa
* **2.5 dl** karton dobozos növényi tej
* **2 ek** kókuszolaj

A gesztenyekrémhez:
* **700 g** tisztitott, darált cukormentes gesztenye
* **1 db (240 ml)** kókusztej konzerv, teljes zsiradékkal
* **200 g** cukormentes kókuszkrém
* **3 ek** kókuszcukor
* **2 teáskanál** vanilia kivonat

## Steps

1. A csokikrémhez felforralom a növényi tejet, és ráöntöm a csokoládéra. Beleteszem a kókuszolajat és elkevergetem. Ha nagyon gyorsan sűrűsödne, még hozzáadok pár kanál tejet. Ha túl hígnak találnánk, tegyünk még hozzá egy kis csokit. Félreteszem hűlni.
 
    <p><img width="320" height="256" align="left" src="/img/full/9f647e15ffad6fe35ba4564dc3018f99c5e68feb.jpg"/></p><div style="clear: both"/>

2. A sütőt bemelegítem 180C/350F-ra a két tortaformát kikenem, célszerű a forma aljára belevágni sütőpapírt. A lisztet és a kakaóport, sütőport, szódabikarbónát, fahéjat, kukoricakeményítőt egy fémszitán áteresztem, kisebb mozdulatokkal mozgatom, egy kézi habverővel meg-meg kevergetem, hogy minél levegősebb legyen a liszt.
 
    <p><img width="320" height="256" align="left" src="/img/full/acd8ea741c4d432096d7ec4f0c13a578b4458809.jpg"/></p><div style="clear: both"/>

3. A kókusztejet jól felrázom, összekeverem a juharsziruppal, növényi tejjel, ecettel, kókuszcukorral, hozzáöntöm a lisztes keverékhez és kézzel simára keverem. A sütő közepén sütöm addig, amíg a forma falától kezd a tészta elválni és ruganyos lesz, amikor a tetejét egy kicsit megérintem. Kb 25-30 perc alatt meg is sül. Kihűlés után mindkét lapot ketté vágom.
 
    <p><img width="320" height="256" align="left" src="/img/full/da47eadd3d30b299045713a64f4107826558413b.jpg"/></p><div style="clear: both"/>

4. Ebből lesz a 100%-os, minden adaléktól mentes gesztenye krém :)
 
    <p><img width="320" height="256" align="left" src="/img/full/ad2c6aca903390a32e8c4a425455242f750fde0a.jpg"/></p><div style="clear: both"/>

5. A reszelt gesztenyébe beleöntöm a jól felrázott kókusztejet, vaníliát, kókuszkrémet és az ízlés szerinti kókuszcukrot. Jól felhabosítom, könnyű krémet kapok.
 
    <p><img width="320" height="256" align="left" src="/img/full/eedd1ed7d8b296a731b844ec0b761acacde73bc0.jpg"/></p><div style="clear: both"/>

6. A kihűlt lapokra először a csokikrémet kenem rá, majd a gesztenyekrémet. Így töltöm meg egymás után a lapokat.
 
    <p><img width="320" height="256" align="left" src="/img/full/f22671ba6237a5f81727d7344e4cf3b465f619b0.jpg"/></p><div style="clear: both"/>

7. A külsejét is bevonom gesztenyekrémmel, és egy éjszakára hideg helyen állni hagyom.
 
    <p><img width="320" height="256" align="left" src="/img/full/928510aefa01ebedae321364ed908db4efb7d8a9.jpg"/></p><div style="clear: both"/>

8. Minél több a málna hozzá, annál finomabb lesz :)
 
    <p><img width="320" height="256" align="left" src="/img/full/3a46bfdb6339c154280dcef6048c3a00acca61b3.jpg"/></p><div style="clear: both"/>

9. Tipp1: organikus fehér lisztet használjunk, ha nem elérhető a teljes kiőrlésű finomliszt.
 
    <div style="clear: both"/>

10. Tipp2: A kókusz izét érezni nem lehet, csak a minőségen javít, helyettesíti a vajat vagy az olajat. A növényi tej íze is semleges, minél kisebb cukortartalmút válasszunk.
 
    <div style="clear: both"/>

