---
title: "Fekete paradicsomleves"
description: "Fekete paradicsomleves"
mainImage: "/img/full/52706006d45f913fc8bf1833204f036b9b962ee6.jpg"
date: 2020-08-17
tags: recipes
layout: layouts/recipe.njk
---
                            
<p align="center"><a href="https://cookpad.com/hu/receptek/13436811-fekete-paradicsomleves" rel="Recipe source page"><img width="751" height="532" src="/img/full/52706006d45f913fc8bf1833204f036b9b962ee6.jpg"/></a></p>

## About
<p class="mb-sm">A fekete paradicsom nagyon hasonlít a közönséges paradicsomra, de a színe és az íze nagyon más. Rendkívül ízletes paradicsomféle, finomabb és zamatosabb a szokványos fajtáknál. Roppant nagy előnye szemben a piros paradicsommal, hogy az érési folyamat bármely fázisában fogyasztható, akkor is ízletes amikor még nincs megérve. Ahogyan érik, úgy mélyül a színe és egyre lédúsabb lesz. A levesemben vegyesen jut mind a keményebb, a kevésbé érettből mind pedig a lédúsabból, ahogyan leszedem a bokrokról. Csodálatosan ízes, zamatos lesz a leves tőle, a kiegészítő paszternák és cukkini pedig selymesen sűrűvé teszi. Vaslábasban szeretem elkészíteni ezt a levest, rétegesen rakom bele a hozzávalókat, ráteszem a tetejét és akkor se ki se be, minden íz és folyadék szépen megmarad, nem szükséges hozzá vizet sem önteni. Lássunk is hozzá...</p>

> 1 óra, 5 l 

## Ingredients
* **15 db** fekete paradicsom
* **4 db** lila hagyma
* **16 db** kis édes paprika
* **1 db** hüvelykujjnyi gyömbér
* **3 db** kisebb paszternák
* **3 db** sárgarépa
* **1 db** bébi cukkini
* **4 db** húsos zellernyél
* **2.5 dl** szárított görögszéna levél
* **1 teáskanál** garam masala
* **ízlés szerint** só

## Steps

1. A gyömbért megtisztítom, kisebb kockára vágom. A paprikák végeit levágom, felnegyedelem. Beleteszem a lábasba és lassú tűzön egy kicsit megpirítom a gyömbérrel és fokhagymával együtt.
 
    <p><img width="320" height="256" align="left" src="/img/full/317bd66dc122be6571fd54321e789e64b059d1b0.jpg"/></p><p><img width="320" height="256" align="left" src="/img/full/db0677c551e799ce15b315dde94ab73864e65a3d.jpg"/></p><p><img width="320" height="256" align="left" src="/img/full/2e0e38048cbb4504e2fdb3254536208ed200acbc.jpg"/></p><div style="clear: both"/>

2. A a paradicsomokat száraitól megtisztítom és negyedekbe vágom a zöldes részével együtt. Ráteszem a paprikára.
 
    <p><img width="320" height="256" align="left" src="/img/full/33ddc357b0f0c73dccc4bc9b612d8477e5d58438.jpg"/></p><p><img width="320" height="256" align="left" src="/img/full/cb5692e4cf824af388dda919a40cbf76a7ce6e57.jpg"/></p><div style="clear: both"/>

3. A lila hagymát kisebb hasábokra vágva beleteszem a lábasba. A paradicsom másik felét szintén negyedekbe vágva a hagymára teszem.
 
    <p><img width="320" height="256" align="left" src="/img/full/dbb75be2ce0f41ee40ff576d778e571bacbc78f7.jpg"/></p><p><img width="320" height="256" align="left" src="/img/full/0568dbeaca0dabfb780430cf884a783f5a46f461.jpg"/></p><p><img width="320" height="256" align="left" src="/img/full/eb22035f9c399e342f170656da27f9e59b550c0c.jpg"/></p><div style="clear: both"/>

4. Egy kicsit összerázom és lassú tűzön fedő alatt párolom.
 
    <p><img width="320" height="256" align="left" src="/img/full/72d722285319d986ba2e42af80534cdf80ea6274.jpg"/></p><p><img width="320" height="256" align="left" src="/img/full/839292a1ee42979716aace69ef79eaf4ed93971c.jpg"/></p><div style="clear: both"/>

5. Közben a maradék zöldségeket is megtisztítom. Ekkor már a paradicsom levet engedett, a zöldségeket hasábokra vágva belenyomogatom a paradicsom közé.
 
    <p><img width="320" height="256" align="left" src="/img/full/c2d894e882742080e1c40e034ab7cf91c486b206.jpg"/></p><p><img width="320" height="256" align="left" src="/img/full/1e7c6d8de5dac5ad05b501d5347d624723bdc043.jpg"/></p><p><img width="320" height="256" align="left" src="/img/full/86fac28f94caa789620a782f064d53e40318edec.jpg"/></p><div style="clear: both"/>

6. Végül a kis cukkini következik szintén hasábra vágva. Fedő alatt párolom tovább, amíg teljesen meg nem puhult minden zöldség és a paradicsom is alaposan összezuhant.
 
    <p><img width="320" height="256" align="left" src="/img/full/c9a0ccae9d96e0f5d4462dd339b5eda6fabefcc5.jpg"/></p><p><img width="320" height="256" align="left" src="/img/full/da2a0dcb0ef53f84b382dc67902b78867a229826.jpg"/></p><div style="clear: both"/>

7. Összeturmixolom az egész levest.
 
    <p><img width="320" height="256" align="left" src="/img/full/270dfb09ea443eab402fd496908bdbaa10290f58.jpg"/></p><div style="clear: both"/>

8. Az összeturmixolt levest visszaöntöm a fazékba, felfőzöm és két félmaréknyi, morzsolt, szárított görögszéna levelet kavarok bele. Ízesítem sóval és egy teáskanál garam masalával, amitől enyhén csípős lesz íze.
 
    <p><img width="320" height="256" align="left" src="/img/full/4ebcd3c8f9cdc7bf2577b0b449d915d0ec977dc6.jpg"/></p><div style="clear: both"/>

9. Összekevergetem, néhány percig rotyogtatom és készen is vagyunk. Jó étvágyat kívánok nektek is :)) Sajtos-mézes francia fougasse-val fölséges...
 
    <p><img width="320" height="256" align="left" src="/img/full/b500c6bfa12adc11d073023d0f5eb21f0c9b90b0.jpg"/></p><p><img width="320" height="256" align="left" src="/img/full/193319ce3c11a0fa6c19aa5c0cc2c7c0ce1de4aa.jpg"/></p><div style="clear: both"/>

