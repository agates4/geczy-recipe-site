---
title: "Piri piri szószos sült gombás szendvics"
description: "Piri piri szószos sült gombás szendvics"
mainImage: "/img/full/24eada41039f3ac6e36500a2268a4b69bd850511.jpg"
date: 2018-04-08
tags: recipes
layout: layouts/recipe.njk
---
                            
<p align="center"><a href="https://cookpad.com/hu/receptek/4724430-piri-piri-szoszos-sult-gombas-szendvics" rel="Recipe source page"><img width="751" height="532" src="/img/full/24eada41039f3ac6e36500a2268a4b69bd850511.jpg"/></a></p>

## About
Mennyei Piri piri szószos sült gombás szendvics recept! A piri piri swahili nyelven azt jelenti, hogy "paprika paprika", apró, rettenetesen csipős chilli paprika, amit madár szemnek neveznek Dél Afrikában. Családunk mind az öt férfi tagja nagyon szereti az erős, fűszeres ételeket, szerintük én mindig tehetnék egy kanállal többet ahhoz, hogy elnyerje a kellő fűszerezettséget. Nos, egy kicsit utánajártam, mi is lehet még erősebb, mint a Red Hot vagy Erős Pista, így bukkantam rá erre az érdekesnek hangzó chili szószra, ami kiválóan izesiti a BBQ-t, sült húsokat, zöldségeket  és most ezt a különleges szendvicset. A szósz egyik izletes házi változatát megtaláljátok receptjeim között ;)

> 1 óra 

## Ingredients
* **1/2 kilo** vastag tönkű friss gomba (ördögszekér, laska)
* **3 evőkanál** piri piri szósz
* **1/2 evőkanál** oliva olaj
* **1 db** friss uborka
* **1 db** kis lila hagyma
* **6 db** saláta levél
* **4 db** teljes kiőrlésű pirított kenyérszelet

## Steps

1. A gombát egy villával szálakra húzzuk.
 
    <p><img width="320" height="256" align="left" src="/img/full/b431fcf0b0c90143beea3771a9f9f535cfdabd52.jpg"/></p><div style="clear: both"/>

2. Egy pici olajjal beolajozzuk a kezünket, belemasszírozzuk a gomba szálakba. A piri piri szószból minimum egy kanállal, de inkább hárommal, ha szájzsibbasztó erősségüre akarjuk fűszerezni a gombát, rálocsolunk a gombára és kézzel egyenletesen beledolgozzuk. Betesszük egy fél órára sülni, száradni 180C/350-on a sütőbe.
 
    <p><img width="320" height="256" align="left" src="/img/full/36eb5d83cd6e3fa0a8a03a6fcc1f11d2f284fd02.jpg"/></p><div style="clear: both"/>

3. Ha még leve van a gombának, egy serpenyőben átforgatjuk magas lángon néhány percig. Tehetünk hozzá BBQ szószt, ketchupot. Én csak így natúr szeretem, a piri piri szósz különlegessé varázsolja a gomba izét.
 
    <div style="clear: both"/>

4. Felépítjük a szendvicsünket. Felszeleteljük az uborkát, hagymát.
 
    <p><img width="320" height="256" align="left" src="/img/full/fd0ddbb3b50ab2f5d98f2d26f4d1a9c6e620baff.jpg"/></p><div style="clear: both"/>

5. Salátalevél kerül alulra, piri piri szószos sült gomba következik, majd a vékonyra vágott hagyma.
 
    <p><img width="320" height="256" align="left" src="/img/full/006f78adaa135be8ef2ebb3355d6a7238df06820.jpg"/></p><div style="clear: both"/>

6. Jön az uborka és a tetejére még egy réteg gomba, majd a másik pirított kenyérrel lefedjük.
 
    <p><img width="320" height="256" align="left" src="/img/full/01a144083c569708120db4c18043394c67a3df11.jpg"/></p><div style="clear: both"/>

7. Készen is vagyunk, pár perces forró levegős sütőben felfrissül a szendvicsünk, ha előre készítjük el.
 
    <p><img width="320" height="256" align="left" src="/img/full/848dadb3b607660b8793e1dcdcfe01d534ce8615.jpg"/></p><div style="clear: both"/>

8. A kész szendvicset átlósan szeretem elvágni csupán praktikus okok miatt, könnyebben kezelhető a sok töltelék miatt.
 
    <p><img width="320" height="256" align="left" src="/img/full/807359f84696430a6b5373bb68f9fff380196484.jpg"/></p><div style="clear: both"/>

9. Jó étvágyat kívánok!
 
    <div style="clear: both"/>

