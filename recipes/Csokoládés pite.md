---
title: "Csokoládés pite"
description: "Csokoládés pite"
mainImage: "/img/full/c67ee6f9c8d1dfa07bf3e9a207107c44fa49eab8.jpg"
date: 2014-03-31
tags: recipes
layout: layouts/recipe.njk
---
                            
<p align="center"><a href="https://cookpad.com/hu/receptek/1924059-csokolades-pite" rel="Recipe source page"><img width="751" height="532" src="/img/full/c67ee6f9c8d1dfa07bf3e9a207107c44fa49eab8.jpg"/></a></p>

## About
Mennyei Csokoládés pite recept! Ennek a sütinek igazi meglepetése, hogy avokádóból készül a krémje, a tésztája pedig közönséges dióból, a szokásos tojás, liszt, cukor hozzáaadása nélkül, mégis egy igazi, semmihez sem hasonlitható, szájban olvadó kellemes ízt kapunk. Málnával is kiváló, elegáns süti .

> 95 perc 

## Ingredients

A tésztához
* **6 db** datolya (aszalt, magozott)
* **1 evőkanál** lenmagliszt
* **2 evőkanál** víz
* **15 dkg** dió (darált)
* **2 evőkanál** holland kakaópor
* **3 evőkanál** kókuszzsír (kókuszolaj)

A csokoládé krémhez
* **3 db** érett avokádó
* **30 dkg** étcsokoládé (60%-os)
* **2 teáskanál** kókuszzsír (kókuszolaj)

A díszítéshez
* **2 teáskanál** kókuszzsír (kókuszolaj)
* **12 db** eper (friss)
* **15 dkg** csokoládé - fehér (olvasztott)

## Steps

1. A datolyát szemenként megnézem, hogy nem maradt-e benne darabos mag. Ha túl száraz lenne a datolya, fél órára egy kevés langyos vízbe beáztatom.
 
    <p><img width="320" height="256" align="left" src="/img/full/c8aab55b1a5889d395b66e78e68eadce436a1926.jpg"/></p><div style="clear: both"/>

2. A lenmagot összekeverem a vízzel.
 
    <p><img width="320" height="256" align="left" src="/img/full/73e6d64cdd722f10dbd270ba210d7ea96391aa3c.jpg"/></p><div style="clear: both"/>

3. A datolyát, lenmagot, darált diót egy botmixer vagy turmixgép segitségével pépesre turmixolom. Néhány kanál vizet hozzáadok, a még langyos, olvasztott kókuszolajat belecsurgatom a diós, datolyás pépbe és belekeverem kézi habverővel a kakaót.
 
    <p><img width="320" height="256" align="left" src="/img/full/be9b00917ef36198f2c757bcb254950f3c4cacd1.jpg"/></p><div style="clear: both"/>

4. Nedves kézzel szétlapítom, egy kisebb üvegpohár aljával egy 22 cm-es formában. Oldalával elegyengetem a tésztát úgy, hogy pereme is legyen és beteszem a sütőbe sülni közepes hőmérsékleten, kb. 15 percig. Amikor érzem az illatát, készen is van és hideg helyre teszem, hogy kihüljön kb fél óra alatt.
 
    <p><img width="320" height="256" align="left" src="/img/full/fdb7b641b4ef67d826aacd698b9b602e4c0dc5e4.jpg"/></p><div style="clear: both"/>

5. Az avokádókat félbevágom, kiemelem a magját, lehúzom a héját. Fontos, hogy az avokádó érett legyen, akkor lesz szép sima a krémünk. Ha túlérett az avokádó vagy túl sokáig kevertük a géppel, az olaj kiválhat.
 
    <p><img width="320" height="256" align="left" src="/img/full/29e65d9662bccac556ed6d0701fb700f9699d03d.jpg"/></p><div style="clear: both"/>

6. A csokoládét felolvasztom két teáskanál kókuszolajjal, hagyom langyosra hűlni. Az avokádót krémesre turmixolom a botmixerrel, ez csak néhány perces művelet. Amikor szép sima az avokádó krém, belecsorgatom a még langyos csokoládét és csak addig keverem, amig egynemű nem lesz, vagyis minden csupa csoki. Ráöntöm a kisült, kihűlt pite formára az elkészült csokikrémet, hideg helyre teszem. Legalább egy fél óráig hűtöm. Addig elkészitem az epreket.
 
    <p><img width="320" height="256" align="left" src="/img/full/3e61640c841132266f4784e5689ebc4fc102381b.jpg"/></p><div style="clear: both"/>

7. A földiepreket jól megmosom, egy száraz papirtörlöre ráteszem. Hagyom megszáradni őket.
 
    <p><img width="320" height="256" align="left" src="/img/full/f8f4410273219a614f151cf50b35b7a357161380.jpg"/></p><div style="clear: both"/>

8. A fehér csokit kiolvasztom egy teáskanál kókuszolajjal vizfürdő felett. A még meleg csokoládéba egyenként belemártogatom a megszáritott epreket, kiemelem a csokiból, és hagyom, hogy a fölösleges réteg lecsurogjon vissza a tálba. Ráteszem egy alufóliával vagy sütőpapirral bevont lemezre, és amikor minden eperrel készen vagyok, beteszem az egészet a hűtöbe vagy a fagyasztóba pár percre, hogy a csokoládé megdermedjen.
 
    <p><img width="320" height="256" align="left" src="/img/full/fa6d941483c3b01bf5c447c1c4fe88dbd249dc76.jpg"/></p><div style="clear: both"/>

9. A csokis pite tetejét egy kicsit dekorálhatjuk, de nem feltétlenül szükséges. Amikor a csoki megkeményedett az epreken, már nem ragad, egyenként óvatosan leemeljük az epreket a lemezről és rátesszük a kész, jól behűtött pitére.
 
    <p><img width="320" height="256" align="left" src="/img/full/fffb5cc1a9524d70145beb62ea944c73fef90a7e.jpg"/></p><div style="clear: both"/>

10. Nagyon könnyen felvágható szép csinos szeletekre, a krém nem fog szétfolyni és a tészta nem fog szétesni...
 
    <p><img width="320" height="256" align="left" src="/img/full/de889d1adfdc6a51bb5fea455ea1a575d45b0d1a.jpg"/></p><div style="clear: both"/>

