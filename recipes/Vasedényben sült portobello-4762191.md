---
title: "Vasedényben sült portobello"
description: "Vasedényben sült portobello"
mainImage: "/img/full/a4c7580e58dccec19ed986b46b094124a4265107.jpg"
date: 2018-04-15
tags: recipes
layout: layouts/recipe.njk
---
                            
<p align="center"><a href="https://cookpad.com/hu/receptek/4762191-vasedenyben-sult-portobello" rel="Recipe source page"><img width="751" height="532" src="/img/full/a4c7580e58dccec19ed986b46b094124a4265107.jpg"/></a></p>

## About
<p class="mb-sm">A portobello húsos kalapja miatt kiválóan alkalmas a sütésre. Vannak, akik szeretik kiszedni a kalap alatti lemezeket, hogy ne színezze el a vele együtt készült más zöldségeket. Én szeretem meghagyni úgy, ahogyan van, annál is inkább, mert a friss ropogós cremini, tömzsi kis  barna gomba éppen úgy színezi az ételt, mint a nagy kalapos portobello. A sütőben egy fél óra múlva már tudjuk, helyesen válogattuk össze a fűszereket... Csodálatos illat járja be a konyhát!</p>

> 90 perc, 6 személyre 

## Ingredients
* **25 dkg** cremini gomba
* **25 dkg** portobello gomba
* **1.25 dl** száraz vörösbor
* **2 db** jalapeno zöld paprika
* **40 dkg** vöröshagyma
* **10 gerezd** fokhagyma
* **80 dkg** bébi rózsakrumpli, héjastól
* **6 db** nagy sárgarépa nagyobb darabokra vágva
* **1 l** zöldséges alaplé
* **3 ek** liszt
* **2 db** rozmaring ág
* **8 db** kakukkfű ágacska
* **1 ek** morzsolt bazsalikom
* **1 ek** morzsolt zsálya
* **1 ek** porított, szárított gomba
* **ízlés szerint** frissen tört bors

## Steps

1. A gombát kb. fél cm vastag szeletekre vágjuk.
 
    <p><img width="320" height="256" align="left" src="/img/full/be356fcb7dfaeedfa612c860fa732af933ae6040.jpg"/></p><div style="clear: both"/>

2. Egy öntöttvas edénybe beletesszük a vörös bort, felhevítjük. (Bármennyire is csábító, hogy többet zuditsunk bele, mint bö 1 dl, tartsuk szem előtt, csak ízesítünk...:)
 
    <p><img width="320" height="256" align="left" src="/img/full/71bc5c8d238ecee1800e8bbc2e4592577ffa4174.jpg"/></p><div style="clear: both"/>

3. A felmelegített borba beleszórjuk a felszeletelt gombát. Jól átforgatjuk, mikor barnulni kezd, félretesszük, a levét leöntjük egy serpenyőbe, felhasználjuk a szószhoz.
 
    <p><img width="320" height="256" align="left" src="/img/full/6c5cead6ea4cf3a58d07fe18aa54ff7fd538882d.jpg"/></p><div style="clear: both"/>

4. A hagymát vékonyan felkarikázzuk, a fokhagymát présen átnyomjuk.
 
    <p><img width="320" height="256" align="left" src="/img/full/708b34484d1489f8b535697c188961b41a620ed6.jpg"/></p><div style="clear: both"/>

5. A jalapeno paprikát hosszában kettévágjuk, magját kiszedjük, még egyszer elfelezzük és kis darabokra vágjuk. Ha érezni akarjuk csipősségét, az egyik paprikát belsejével együtt daraboljuk fel.
 
    <p><img width="320" height="256" align="left" src="/img/full/90cf03d1b4e469561163092b3d2ed9c0af208af5.jpg"/></p><div style="clear: both"/>

6. A hagymát, fokhagymát, jalapeno paprikát megdinszteljük, a gomba levéből pár kanállal rálocsolunk. Mikor már kezd karamellizálódni, barnulni, félretesszük.
 
    <p><img width="320" height="256" align="left" src="/img/full/5388758715bb26c21d009004fd38de8f34b39e65.jpg"/></p><div style="clear: both"/>

7. A vaslábasba beletesszük a vörös borral ízesített gombát, karamellizált hagymát. Rádobjuk a rozmaringot és a kakukkfüvet.
 
    <p><img width="320" height="256" align="left" src="/img/full/a76ca5d762dad05ed2294cbaeeaed05315f9cbe2.jpg"/></p><div style="clear: both"/>

8. Rászórjuk a sárgarépát. A sárgarépa lehet egyszínű vagy szivárvány színű. Azért választom inkább a vegyes színűeket, mert zamatosabb lesz az íze együtt.
 
    <p><img width="320" height="256" align="left" src="/img/full/6ff03a9f956d46e02abd3c8d598e9fee8dfe6032.jpg"/></p><div style="clear: both"/>

9. A szószhoz a leszürt gombalét felvegyitjük a zöldséges alaplével ugy, hogy összesen maximum 1 l vagy legkevesebb legyen. Pár kanál lisztet a száraz serpenyöben egy kicsit megpiritok és lassan felengedem a zöldséges lével. Ha nagyon sürünek találnánk, még egy kis vizet vagy zöldséges alaplét öntsünk hozzá.
 
    <p><img width="320" height="256" align="left" src="/img/full/853ac6dee8dcf0528744392b5bcb57fe18c76976.jpg"/></p><div style="clear: both"/>

10. Beleszórom a fűszereket, ráhintek egy kis frissen tört borsot. Tovább fokozhatjuk az ízeket szárított, porrá tört gombával. A szárított gombát egyszerűen ledarálom, és így szórom az ételbe. A szósz éppen csak egyet rottyan, készen is vagyunk. Ellenőrizzük az ízeket és pótoljuk fűszerekkel, ha szükséges.
 
    <p><img width="320" height="256" align="left" src="/img/full/0087018c03fc5f117d28269c22deec0e79c3fc31.jpg"/></p><div style="clear: both"/>

11. A lábasunkban eligazgatjuk a negyedekre vágott burgonyát és ráöntjük a szószt.
 
    <p><img width="320" height="256" align="left" src="/img/full/1a199be167f689ee18f2fc552a1775b816aaa675.jpg"/></p><div style="clear: both"/>

12. A vasedényre rátesszük a tetejét és előmelegített sütőben 350F/180 C fokon 1 óra alatt megsütjük. Ha kevesebb levet szeretnénk, 1 óra múlva vegyük le az edény tetejét és még egy fél órára hagyjuk a sütőben.
 
    <p><img width="320" height="256" align="left" src="/img/full/a08e8acfe458295c254cbf780e501ce9af124fab.jpg"/></p><div style="clear: both"/>

13. Készen is vagyunk!
 
    <p><img width="320" height="256" align="left" src="/img/full/c5bcffef4d01f05f5d4c79ee61e3599a608f9055.jpg"/></p><div style="clear: both"/>

14. A konyhaablakomban évelő fűszereket növesztgetek. A kakukkfüvek közül a citromos fajtát szeretem a legjobban. Egy kis frissen tört ágacskával tálalom ezt a különleges ízű egytálételt.
 
    <p><img width="320" height="256" align="left" src="/img/full/70200b8b18ba754a13e6dd12f26e3923ea3d0e07.jpg"/></p><div style="clear: both"/>

