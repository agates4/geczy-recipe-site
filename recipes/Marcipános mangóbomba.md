---
title: "Marcipános mangóbomba"
description: "Marcipános mangóbomba"
mainImage: "/img/full/b4fb349fa8705a03a45e58429e8834dd51ab82d4.jpg"
date: 2020-07-13
tags: recipes
layout: layouts/recipe.njk
---
                            
<p align="center"><a href="https://cookpad.com/hu/receptek/13146116-marcipanos-mangobomba" rel="Recipe source page"><img width="751" height="532" src="/img/full/b4fb349fa8705a03a45e58429e8834dd51ab82d4.jpg"/></a></p>

## About
Mennyei Marcipános mangóbomba recept! Tojás nélküli mandulás piskótából készült a tészta, aminek a részletes leírása receptjeim között megtalálható.   A recept másfélszereséből készítettem egy 50 cm x 24 cm-es vékony piskótát ehhez a sütihez. A krémhez ugyan nem tettem zselatint, mégis szépen megtartotta gömb formáját. Ha hosszabb ideig áll az asztalon a nagy hőségben, 1 evőkanál zselatin vagy más kocsonyásító anyag hozzáadása megfontolandó... Nagyon finom, könnyű, igazi ízbomba!

> 2 óra 

## Ingredients

A piskótához
* **50 cm** x 24 cm-es tojás nélküli mandulás piskótához
* **360 ml** mandulatej
* **15 ml** almaecet
* **255 gr** finomliszt
* **125 gr** cukor
* **9 gr** nyílgyökér liszt
* **1.5 teáskanál** sütőpor
* **1 teáskanál** szódabikarbóna
* **110 ml** olaj
* **15 ml** vanillia kivonat
* **8 ml** mandula kivonat
* **115 gr** mandulaliszt

A töltelékhez
* **50 dkg** fagyasztott vagy friss mangó
* **5 dl** tejszín
* **6 dkg** szárított, natúr mangó
* **2 ek** stevia
* **10 dkg** marcipán

A bevonathoz
* **125 ml** fehércsoki
* **125 ml** keserű csoki
* **125 ml** növényi tej

## Steps

1. A piskótát keskeny csíkokra vágom, a fagyasztott mangót kiengedem és levétől lecsepegtetem.
 
    <p><img width="320" height="256" align="left" src="/img/full/7f06817ec0c1b1c1c62e786dedc0c508fd14d68c.jpg"/></p><div style="clear: both"/>

2. 5 dkg marcipánt lereszelek. A tejszínt habbá verem a reszelt marcipánnal és a steviával.
 
    <p><img width="320" height="256" align="left" src="/img/full/4fab1c85dd2bffcb0174c9b007aca76d8e73a07e.jpg"/></p><div style="clear: both"/>

3. A szárított mangót porrá darálom és hozzákeverem kézzel a tejszínhabhoz. A tejszínhab besűrűsödik az édes-savanyú szárított gyümölcsportól.
 
    <p><img width="320" height="256" align="left" src="/img/full/a0f03126de505bff32ce6df784a02f4bf8824ed6.jpg"/></p><p><img width="320" height="256" align="left" src="/img/full/6eac09ce1aa97908a3131be8ab966983dd71d032.jpg"/></p><p><img width="320" height="256" align="left" src="/img/full/a53bbca42f1489aa0058f714854beefc3224b052.jpg"/></p><div style="clear: both"/>

4. Egy 20-22 cm átmérőjű gömbölyű tálat kibélelek folpackkal, hogy ne ragadjon bele a süti. A tál alját és az oldalát kirakom a csíkokra vágott piskótával. Beleteszek egy réteg tejszínes krémet, arra a mangó felét. Betakarom egy réteg piskótával. Újból egy réteg krém következik, majd a mangó másik fele, végül a piskóta.
 
    <p><img width="320" height="256" align="left" src="/img/full/eaf85eddc48692bedf5c155e4d5e6e410c57e9fa.jpg"/></p><p><img width="320" height="256" align="left" src="/img/full/be424703b922711fd53d4c1e39b6cc3ae62e5c3e.jpg"/></p><p><img width="320" height="256" align="left" src="/img/full/e0349d0e5405ce7c0dcbfacd8171c5b4bc1187c3.jpg"/></p><div style="clear: both"/>

5. Erre a tészta rétegre rásimítom a maradék krémet, ráreszelem a marcipán másik felét és lezárom a maradék piskótával. Enyhén lenyomkodom a tetejét. Letakarom folpackkal, hogy ne száradjon ki, és egy éjszakára a hűtőbe teszem.
 
    <p><img width="320" height="256" align="left" src="/img/full/547c29a20cef0bbf34803ae07ac0e9e853855226.jpg"/></p><p><img width="320" height="256" align="left" src="/img/full/febf9778ef5dc091ddb4160671b376fc8c0ec2a7.jpg"/></p><div style="clear: both"/>

6. Másnap leveszem a folpackot a tál tetejéről. Egy tálcát teszek a tál tetejére és egy hirtelen mozdulattal megfordítom a tálat, a tálca kerül alulra, a tetején a tál. Leemelem a tálat, az oldaláról kilógó folpack segítségével.
 
    <p><img width="320" height="256" align="left" src="/img/full/1753942f9e09487085fbbbd83bf8734ba288faab.jpg"/></p><p><img width="320" height="256" align="left" src="/img/full/3594965def54718c6680cfd5f92e3193b92a9449.jpg"/></p><div style="clear: both"/>

7. A csokimázhoz felforrósítom a tejet és a kétféle csokoládét egyszerre hozzáteszem. Ha nehezen olvadna, néhány másodpercre a mikróba teszem. Ha sűrű lenne, hígítom néhány csepp olajjal.
 
    <div style="clear: both"/>

8. A csokoládéval bevonom a sütit. Készen is vagyunk ezzel a könnyű, finom, marcipános, krémes mangóbombával:))
 
    <p><img width="320" height="256" align="left" src="/img/full/dd4c1411310bc7060f591b1a6dddeabb7b0e1579.jpg"/></p><p><img width="320" height="256" align="left" src="/img/full/505d983ae90a6ced618cef0be64d1651fe79c989.jpg"/></p><div style="clear: both"/>

