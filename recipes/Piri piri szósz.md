---
title: "Piri piri szósz"
description: "Piri piri szósz"
mainImage: "/img/full/aebc881fb6b5623046b9c76053bf7d7abd3a0804.jpg"
date: 2018-04-08
tags: recipes
layout: layouts/recipe.njk
---
                            
<p align="center"><a href="https://cookpad.com/hu/receptek/4724293-piri-piri-szosz" rel="Recipe source page"><img width="751" height="532" src="/img/full/aebc881fb6b5623046b9c76053bf7d7abd3a0804.jpg"/></a></p>

## About
Mennyei Piri piri szósz recept! A piri piri swahili nyelven azt jelenti, hogy "paprika paprika", apró, rettenetesen csipős chilli paprika, amit madár szemnek neveznek Dél Afrikában. Családunk mind az öt férfi tagja nagyon szereti az erős, fűszeres ételeket, szerintük én mindig tehetnék egy kanállal többet ahhoz, hogy elnyerje a kellő fűszerezettséget. Nos, egy kicsit utánajártam, mi is lehet még erősebb, mint a Red Hot vagy Erős Pista, így bukkantam rá erre az érdekesnek hangzó chili szószra, amit BBQ-hoz, sült húsokhoz, zöldségekhez használhatunk.

> 1 óra 

## Ingredients
* **18 db** piri piri chilli paprika
* **2 db** lilahagyma
* **1 nagy fej** fokhagyma
* **2 db** piros kaliforniai paprika
* **3 db** érett paradicsom
* **4 evőkanál** olívaolaj
* **3 db** citrom reszelt héja és leve
* **8 cl** vörösbor ecet
* **2 evőkanál** kókuszcukor vagy
* **4 db** datolya
* **1 teáskanál** örölt fekete bors
* **2 db** babérlevél
* **1 evőkanál** szárított oregánó
* **3 evőkanál** édes paprikapor

## Steps

1. A chilli paprikák szárát levágjuk, magját benne hagyjuk. Ha rettenetesen erősre szeretnénk, nyugodtan duplázzuk meg a paprika mennyiségét (én nem mertem :)...
 
    <p><img width="320" height="256" align="left" src="/img/full/591ff190ce88d6d4ab7cba8d54918e7f51641095.jpg"/></p><div style="clear: both"/>

2. A hozzávaló anyagokat megtisztítjuk, az édes paprikát kicsumázzuk, és nagyobb darabokba vágba egy daraboló gépbe tesszük.
 
    <p><img width="320" height="256" align="left" src="/img/full/e67c348bcf73d9a76f60a07fa3b052202088ac02.jpg"/></p><div style="clear: both"/>

3. Hozzáöntjük az ecetet, a kicsavart citrom levét és reszelt héját. Ha organikus a citrom, nyugodtan tegyük bele a teljes citromot negyedekbe vágva. Nem kell teljesen simává turmixolnunk, csak addig, amíg apró kis darabokra vágja a gép a hozzávalókat.
 
    <p><img width="320" height="256" align="left" src="/img/full/81e6d45143df00c22823fab447ac16cfab8cec38.jpg"/></p><div style="clear: both"/>

4. Beleöntöm az egészet egy lábasba, rádobom a babérlevelet és lassú tüzön addig fözöm, amíg a lé nagy része elpárolog, kavargatás közben látom az edény alját. Megkóstolom és igazítom az ízeket.
 
    <p><img width="320" height="256" align="left" src="/img/full/5740a781a13fdd23d15bdd0f3eede800a87c51c2.jpg"/></p><div style="clear: both"/>

5. Jól lezárható üvegben két hétig eláll.
 
    <p><img width="320" height="256" align="left" src="/img/full/52c9d236bcd85772c552fa4338ccb7da02879ee4.jpg"/></p><div style="clear: both"/>

