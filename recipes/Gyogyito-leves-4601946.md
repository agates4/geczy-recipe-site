---
title: "Gyógyító leves"
description: "Gyógyító leves"
mainImage: "/img/full/8671b173fb6510535db3e2d5eae6a6602cd5d5ff.jpg"
date: 2018-03-19
tags: recipes
layout: layouts/recipe.njk
---
                            
<p align="center"><a href="https://cookpad.com/hu/receptek/4601946-gyogyito-leves" rel="Recipe source page"><img width="751" height="532" src="/img/full/8671b173fb6510535db3e2d5eae6a6602cd5d5ff.jpg"/></a></p>

## About
<p class="mb-sm">Ez a leves igazi csoda leves: szembeszáll mindenféle betegséggel, gyengeséggel, erősíti az immunrendszert, megfiatalít. Ha másért nem, már csak az íze miatt is érdemes kipróbálni.</p>

> 1 óra, 1 nagy fazék 

## Ingredients
* **1.25 l** száraz adzuki bab vagy fehér bab/cannellini
* **1.25 dl** száraz feles borsó vagy
* **2.5 dl** adzuki
* **1 l** víz
* **12 dl** sárgarépalé
* **6-10** közepes bébi cukkini
* **5 dl** zellerlé
* **4 fej** közepes hagyma
* **3 db** póréhagyma
* **2 csokor** mángold, fodros kel, karalábé friss levele
* **2.5 dl** kesu dió
* **6 dl** apróra vágott friss gomba- kb. 25 dkg
* **ízlés szerint** kedvünk szerinti só nélküli fűszerek
* **ízlés szerint** oregánó
* **ízlés szerint** kakukkfű
* **ízlés szerint** csípős paprika

## Steps

1. A száraz babot és a feles borsót előző nap beáztatjuk, másnap a vízben feltesszük főzni.
 
    <p><img width="320" height="256" align="left" src="/img/full/3c1528ae9503f93ce6078ceaf3303dff89b2017a.jpg"/></p><div style="clear: both"/>

2. A póréhagymát hosszában elvágjuk és a levél rétegek között is alaposan megmossuk, apróra vágjuk a főző hagymával együtt.
 
    <p><img width="320" height="256" align="left" src="/img/full/bcef83c82ad1f34ca59767e5a4345fe6dd08a818.jpg"/></p><div style="clear: both"/>

3. Ha nem tudunk hozzájutni 100 %-os, minden adaléktól mentes sárgarépaléhez, frissen elkészítjük. Kb. bő 1 kg friss sárgarépából lesz nekünk elegendő répalé. Nem a turmix gépre, hanem a juicet a zöldségből kipréselő gépre van szükségünk. A száraz sárgarépa "mellékterméket" fel szoktam használni zöldség fasirtokban.
 
    <p><img width="320" height="256" align="left" src="/img/full/d1866b9cdce7e0e613220f111a670d2c6d31d31f.jpg"/></p><div style="clear: both"/>

4. A fehérítő zellerből vagy szár zellerből szintén elkészítjük a zöld lét. Kb. 2 nagy csomóra lesz szükségünk.
 
    <p><img width="320" height="256" align="left" src="/img/full/f2ef44577c6f1c136827ca2524db1fe8377a640e.jpg"/></p><div style="clear: both"/>

5. A levekbe feltesszük főni a az apróra vágott hagymát, az egész cukkinikat és a fűszereket. A leves szine aranylóbb lesz, ha a cukkinit meghámozzuk.
 
    <p><img width="320" height="256" align="left" src="/img/full/a381d3ef62b13a6355994c60412824fe9f08a4b9.jpg"/></p><div style="clear: both"/>

6. A zöld leveleket a vastag ereitől megtisztítjuk, majd vagy hozzátesszük a hagymás levesünkhöz főni vagy pedig külön egy edényben megdinszteljük. Én inkább először felsodrom, szeletelem, majd külön néhány kanál levesből kimert folyadékon megpárolom, így nem fogja elszínezni a levesünket.
 
    <p><img width="320" height="256" align="left" src="/img/full/418fba6a1b766853b10ec683ac621736931220a9.jpg"/></p><div style="clear: both"/>

7. Bármelyik zöld levél fajta király: lila vagy zöld fodros kel (kale), fekete vagy dinoszaurusz kale, mángold, galléros (nem fejesedö) káposzta vagy zsenge karalábé levele. Kb 20 db jól megtermett levélre van szükségünk. A kiskertünkben nagyon könnyen megterem mindegyik, a fodros leveleket még a legnagyobb fagy sem bántja.
 
    <p><img width="320" height="256" align="left" src="/img/full/2b65f9c63ce956852f90271ff28d929c91e3724e.jpg"/></p><div style="clear: both"/>

8. A megpuhult cukkinit, nagyobb póréhagyma darabokat beletesszük egy turmix gépbe, és a kesu dióval és a leves egy részével krémesre turmixoljuk. Ha nem elég erős a turmix gépünk, a kesu diót áztassuk be elözö nap. A kesu fontos adalék, a benne lévő olaj segíti a zsírban oldódó vitaminok felszívódását. Helyettesíthetjük más, sótlan, nyers diófélével is.
 
    <p><img width="320" height="256" align="left" src="/img/full/a146eec4131cae6db01971935e69dfc0078d2be2.jpg"/></p><div style="clear: both"/>

9. Visszaöntjük a levesbe a krémes keveréket, hozzámegy a főtt bab és a főtt feles borsó, és most következik az apróra vágott gomba. A gombák közül a legjobb a siitaki, vargánya vagy laska, király gomba, otthon is meg tudjuk termelni, ha piacon nem elérhetö. A csiperke is megteszi!!
 
    <p><img width="320" height="256" align="left" src="/img/full/221872bc2dd975561944a083b6a8f64356078490.jpg"/></p><div style="clear: both"/>

10. Még további 15 perc lassú főzés és készen is vagyunk. Apróra vágott, párolt zöld levelekkel tálaljuk. Egészségünkre!
 
    <p><img width="320" height="256" align="left" src="/img/full/b3370bb44d9bc25314b2c79061dafc1f5715a5e6.jpg"/></p><div style="clear: both"/>

11. Tippek: próbáljuk ki az adzuki babot, nagyon magas a fehérje és rost tartalma, rendkivül gazdag antioxidánsokban, finom sütemények is készithetöek belöle. Ezt a levest Dr Joel Fuhrman Famous Anti-Cancer Soup receptje alapján készitem hosszu évek óta.
 
    <p><img width="320" height="256" align="left" src="/img/full/d9cbe2a2793e84d3ec5a02ad4b5a606e3c63253b.jpg"/></p><div style="clear: both"/>

12. Jó tanács: sót ne csak azért ne tegyünk hozzá, mert egészségtelen, hanem azért is, mert a zöld leveleknek és a rostos leveknek igen magas a szódium tartalma.
 
    <div style="clear: both"/>

