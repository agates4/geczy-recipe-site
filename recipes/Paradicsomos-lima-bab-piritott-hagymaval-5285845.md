---
title: "Paradicsomos lima bab pirított hagymával"
description: "Paradicsomos lima bab pirított hagymával"
mainImage: "/img/full/c65a15b330167fbdeaa834a5a516069ff92b0ce1.jpg"
date: 2018-07-05
tags: recipes
layout: layouts/recipe.njk
---
                            
<p align="center"><a href="https://cookpad.com/hu/receptek/5285845-paradicsomos-lima-bab-piritott-hagymaval" rel="Recipe source page"><img width="751" height="532" src="/img/full/c65a15b330167fbdeaa834a5a516069ff92b0ce1.jpg"/></a></p>

## About
<p class="mb-sm">Ezt az óriási szemű, fehér lima paszulybabot vajbabnak is hívják, ami híven a nevéhez, mint a vaj, úgy olvad a szájban. Paradicsomos szószt kapott most és sok-sok pirított hagymát a változatosság kedvéért. A varázsfazekamban szeretem főzni, az instant pot-ban, lassú főzési módra állítva. Igaz ugyan, hogy majdnem egy napon át főzöget, de semmi tennivaló nincs vele és a nyár közepén sem fűti fel a lakást...</p>

> fél óra+főzési idő, 6 adag 

## Ingredients

A paradicsomos babhoz:
* **1/2 kg** száraz lima bab
* **2 fej** nagy vöröshagyma
* **1 fej** fokhagyma
* **7.5 dl** paradicsomszósz
* **2.5 dl** víz
* **1 db** kaliforniai paprika
* **1 ek** pirospaprika
* **2 tk** garam masala (fűszerkeverék)
* **ízlés szerint** törött bors
* **2 ek** szárított oregánó

A pirított hagymához:
* **6 db** vöröshagyma

## Steps

1. A fehérbabot jól megmosom és legalább egy éjszakán át beáztatom.
 
    <p><img width="320" height="256" align="left" src="/img/full/4e6690ac2c2ae2c7340f4ad61064e5038a577684.jpg"/></p><div style="clear: both"/>

2. Saját készítésü fagyasztott szószomat fél pohár vízen, lassú tűzön kiengedem.
 
    <p><img width="320" height="256" align="left" src="/img/full/8dce48cf73d18fa886d9b3033449926fd99622c6.jpg"/></p><div style="clear: both"/>

3. Hagymát, fokhagymát apróra vágva dinsztelem az instant pot dinsztelő módján, fedő nélkül.
 
    <p><img width="320" height="256" align="left" src="/img/full/cccc6570d68f6a0eef6ae6f9d4335821bdeb82a3.jpg"/></p><div style="clear: both"/>

4. A saute gombot nyomom be és 6 percre állítom az időzítőt.
 
    <p><img width="320" height="256" align="left" src="/img/full/49845f1b097d2ef6ccee59dde70fb2e82fceaa37.jpg"/></p><div style="clear: both"/>

5. Folytatom a dinsztelést az apróra vágott kaliforniai paprikával.
 
    <p><img width="320" height="256" align="left" src="/img/full/ecff37b945581f9db6f4aa2e8822046d2adb0bbe.jpg"/></p><div style="clear: both"/>

6. Felengedem a paradicsomszósszal és a vízzel.
 
    <p><img width="320" height="256" align="left" src="/img/full/bb5b4bf5937780011e77ab667ebefe9dbf43d241.jpg"/></p><div style="clear: both"/>

7. Beleteszem a beáztatott és leszűrt lima babot, lezárom az edény tetejét.
 
    <p><img width="320" height="256" align="left" src="/img/full/6c8a89708c26d3882e3293e2d96260a859f44f37.jpg"/></p><div style="clear: both"/>

8. Beállítom 6 órára a slow cooker, vagyis a lassú főző módot és átállítom a normálisnál magasabb fokozatra.
 
    <p><img width="320" height="256" align="left" src="/img/full/c86841bae2d47ce49b0d30690dfc0a673adf0e9a.jpg"/></p><div style="clear: both"/>

9. A hagymát vékony karikákra vágom és olaj nélkül szép pirosra sütöm.
 
    <div style="clear: both"/>

10. Az idö leteltével bekukkantok a fedő alá és ha már megpuhult a bab, készen is vagyunk. Pirított hagymával tálalom.
 
    <p><img width="320" height="256" align="left" src="/img/full/c07d228656e4935a02ea1e5c74751461c0b96fa7.jpg"/></p><div style="clear: both"/>

11. Ha házi készitésü paradicsomszósszal készítem a babot, nem használok sok fűszert hozzá, mert már a szószban benne van minden. A Gyömbéres paradicsomkrémleves receptje szerint készítem el a szószt, annyi különbséggel, hogy nem öntök hozzá vizet és diót, édesköményt nem teszek bele. Majd ezt a sűrű krémlevest kis adagokban lefagyasztom.
 
    <div style="clear: both"/>

